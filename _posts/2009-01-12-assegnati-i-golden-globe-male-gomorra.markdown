---
author: Il Gorgonauta
comments: true
date: 2009-01-12 14:28:41+00:00
layout: post
link: http://www.atomodelmale.it/2009/01/12/assegnati-i-golden-globe-male-gomorra/
slug: assegnati-i-golden-globe-male-gomorra
title: Assegnati i Golden Globe, male Gomorra.
wordpress_id: 3813
image: uploads/2009/01/2009-01-12-assegnati-i-golden-globe-male-gomorra.jpg
categories:
- Cinema
tags:
- Golden Globe
- Premiazione
---

Gli Usa assegnano i **Golden Globe** ma _Gomorra_ non vince come migliore pellicola straniera, nonostante i tanti riconoscimenti, anche a livello internazionale, ottenuti. Il premio infatti è andato a _Valzer con Bashir_, uscito da poco anche nelle [nostre sale](/2009/01/04/prime-visioni-gennaio-2009/), in grado di battere tutti gli altri film in concorso (sconfitti anche _La Banda Baader Meinhof,_ tedesco; _Everlasting moments_, svedese;  _"Ti amerò per sempre_, francese).

Un vero peccato dato che spesso questi premi rappresentano un'anticipazione di quanto avverrà la notte degli Oscar, che si terrà tra l'altro tra poco più di un mese (il 22 febbraio), ma senza rattristarsi troppo: la preziosa statuetta, in fondo, è ancora da assegnare.

Ricetta di premi per **The Millionaire** che trionfa miglior film drammatico, regia, sceneggiatura e colonna sonora. E così la strada per qualche Oscar appare in discesa. Nessuna sorpresa per il riconoscimento postumo come miglior attore non protagonista allo scomparso **Heath Ledger** per il ruolo di Joker in_ The Dark Knight - Il cavaliere oscuro_. Al contrario l'ex naufraga **Kate Winslet** vince inaspettatamente sia nella categoria  migliore attrice drammatica per _Revolutionary road_, dove lavora a fianco di Leonardo Di Caprio, sia in quella  miglior attrice non protagonista per  _The reader_, dove interpreta una guardia di Auschwitz.

Miglior commedia _Vicky Cristina Barcelona _di W.Allen mentre **_Wall-E_** vince nella categoria di miglior film d'animazione. Premi anche per **Mickey Rourke** per l'interpretazione in  _The Wrestler_ (migliore attore protagonista di una pellicola drammatica); Colin Farrell per _In Bruges_ e  Sally Hawkins per_ Happy go Luck _rispettivamente come miglior attore protagonista e attrice nella categoria commedia. Niente riconoscimento per alcuni grandi nomi del cinema americano come Tom Cruise, Sean Penn o Meryl Streep.

Tra le serie tv drammatiche prevale invece _Mad Men_ mentre come miglior commedia tv **_30 Rock_** i cui protagonisti, Tina Fey e Alec Baldwin, hanno vinto come miglior attrice e attore in una serie commedia o musicale.

Il Gorgonauta.
