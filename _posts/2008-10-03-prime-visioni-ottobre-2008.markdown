---
author: Il Gorgonauta
comments: true
date: 2008-10-03 15:18:41+00:00
layout: post
link: http://www.atomodelmale.it/2008/10/03/prime-visioni-ottobre-2008/
slug: prime-visioni-ottobre-2008
title: 'Prime visioni : ottobre 2008.'
wordpress_id: 1597
image: uploads/2008/10/themist.jpg
categories:
- Blog
- Cinema
- Prime Visioni
tags:
- '2008'
---

Siamo ad inizio mese ed è ora di indicare le **pellicole in uscita più promettenti** (**secondo il mio modesto parere**), partendo proprio da questo primo fine settimana (03/10), così chi vorrà potrà accorrere al cinema più vicino. Innanzitutto parliamo di _Mamma Mia!_, mezza commedia, mezzo musical con una scatenata Meryl Streep e 3 possibili padri per la stessa ragazza! Segue _Zohan-Tutte le donne vengono al pettine_, con Adam Sandler, dove un soldato israeliano maestro nel combattimento, stanco della solita vita, decide di recarsi a New York per fare il parrucchiere. Infine ecco _Miracolo a Sant'Anna_, una discussa ricostruzione/rivisitazione, targata Spike Lee, di cosa accadde nella nostra Toscana nel 1944.

![]({{ site.baseurl }}/uploads/2008/10/themist.jpg)

Nel secondo week-end (10/10) posso segnalare _The Mist_, dove una strana ed inspiegabile nebbia avvolge una cittadina del Maine; _The Hurt Locker_, storia ambientata nell'odierno Iraq di una squadra di soldati americani in missione in una città del martoriato paese; _Disaster Movie_, ennesimo film specializzato nella parodia di altre pellicole (come _Sex and the city _o _Hulk_) ed infine _The Women_, con Meg Ryan Ed Eva Mendes, che, come suggerisce il titolo, parla delle donne, dei loro segreti, problemi e vicissitudini.

Il terzo venerdì del mese (17/10) ecco _Fratellastri a 40 anni_, _Wall-E_ e _Vicky Cristina Barcelona_. Nel primo due adulti quarantenni diventano fratelli e sono costretti a vivere sotto lo stesso tetto, nel secondo un piccolo robottino rimasto solo sulla terra per ripulirla dai rifiuti incontra una strana creatura provenire dallo spazio, nel terzo,firmato W.Allen, si realizza un quartetto amoroso a Barcellona tra 2 belle turiste americane, un pittore spagnolo e la sua ex moglie. Con Scarlett Johansson e Penélope Cruz.

![]({{ site.baseurl }}/uploads/2008/10/tropicthunder.jpg)

Il quarto fine settimana (24/10) potremmo andare a vedere o _Babylon A.D._, storia di un futuro apocalittico dove il forzuto Vin Diesel dove proteggere e consegnare una misteriosa ragazza, o _Tropic Thunder_, divertente commedia con Ben Stiller, Robert Downey Jr., Jack Black dove 5 attori si fingono soldati per esigenze di ripresa ma poi si trovano realmente coinvolti in un conflitto.

Infine l'ultimo week-end (31/10) vi consiglio _La banda Baader Meinhof_, film sulla banda eversiva che seminò il terrore in Germania negli anni 70 e _La terrazza del lago_, con Samuel L. Jackson nei panni di un poliziotto/vicino di casa un pò troppo interessato ai nuovi vicini. Perchè mai ?

**Elenco delle uscite**

3 ottobre. _Mamma Mia!_ /_ Zohan-Tutte le donne vengono al pettine_ / _Miracolo a Sant'Anna / Riflessi di paura / L'arca di Noè / Ex Drummer._

10 ottobre.  The Mist/The Hurt Locker / No problem / Disaster Movie / The Women / Borderland / La classe.

17 ottobre. _Fratellastri a 40 anni / __Wall-E_ _/ Vicky Cristina Barcelona_ /_Lezione 21_.

24 ottobre. L'uomo che ama / Babylon A.D. / Quel che resta di mio marito / AlbaKiara - Il film / Tropic Thunder.

31 ottobre. _La banda Baader Meinhof / Il passato è una terra straniera / Le premier cri / Pride and Glory / La terrazza del lago / Giù al nord / High School Musical 3.
_

Il Gorgonauta.
