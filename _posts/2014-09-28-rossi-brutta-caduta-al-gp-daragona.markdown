---
author: Il Gorgonauta
comments: true
date: 2014-09-28 16:29:50+00:00
layout: post
link: http://www.atomodelmale.it/2014/09/28/rossi-brutta-caduta-al-gp-daragona/
slug: rossi-brutta-caduta-al-gp-daragona
title: Rossi, brutta caduta al Gp d'Aragona
wordpress_id: 14946
image: uploads/2014/09/valentino-rossi.jpg
categories:
- Motori
- Sport
tags:
- Motociclismo
- Valentino Rossi
---

**Brutta caduta per Valentino Rossi al Gp D'Aragona**. Il dottore ha riportato un trauma cranico ed è stato portato in ospedale per una Tac. Il pilota è comunque cosciente e non è in pericolo di vita. La caduta è avvenuta al Gp d'Aragona, quattordicesima tappa del Motomondiale 2014, in una gara contraddistinta dalla pioggia e dalle cadute.

La caduta di Valentino è avvenuta al quarto giro.  In curva, le ruote della Yamaha di Rossi sono finite sull'erba sintetica, resa scivolosa dalla pioggia che colpiva il tracciato. Il dottore ha perso il controllo della moto ed è scivolato malamente fuori pista. Fortunatamente il mezzo non è rotolato addosso la pilota, ma gli spettatati sono rimasti col fiato sospeso. Rossi è infatti rimasto immobile sulla ghiaia per qualche secondo poi si è rialzato, ma è uscito dalla pista in barella.

Molti temevano che il dottore si fosse rotto il braccio ma alla fine i medici hanno spiegato che Valentino ha avuto un trauma cranico e quindi è stato portato in ospedale per accertamenti. Rossi non è stato l'unico a cadere. Poco prima a finire a terra era stato Andrea Iannone: mentre battagliava con Marquez e Lorenzo per la prima posizione, il pilota di Vasto è andato fuori pista con la sua Ducati. Nessun problema fisico comunque per il corridore abruzzese.

Per la cronaca, il Gp d'Aragona, è stato vinto dal pilota spagnolo Lorenzo che ha preceduto Aleix Espargarò e Cal Crutchlow. Quarto Stefan Bradl, quindi Bradley Smith, Pol Espargarò e Alvaro Bautista.
