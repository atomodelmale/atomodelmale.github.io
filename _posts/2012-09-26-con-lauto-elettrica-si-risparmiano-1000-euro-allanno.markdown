---
author: Radio Rebelde
comments: true
date: 2012-09-26 20:18:48+00:00
layout: post
link: http://www.atomodelmale.it/2012/09/26/con-lauto-elettrica-si-risparmiano-1000-euro-allanno/
slug: con-lauto-elettrica-si-risparmiano-1000-euro-allanno
title: Con l'auto elettrica si risparmiano 1000 euro all'anno.
wordpress_id: 12059
image: uploads/2012/09/auto-elettrica.jpg
categories:
- Motori
tags:
- Auto
- Elettriche
- Risparmio
---


Sommando **assicurazione**, **bollo** e **alimentazione**, con l'auto elettrica si può risparmiare fino a mille euro l'anno. Il dato emerge da un'analisi di **SuperMoney** che ha messo a confronto i costi di mantenimento di due auto quasi del tutto identiche, a parte la fonte di alimentazione: la_ Citroen C-1_, a benzina e la _Citroen C-Zero_, elettrica.

Un guidatore 30enne residente a Milano, in quinta classe di merito, spenderà per **assicurare** la sua C-1 610 euro circa, contro i 405 necessari per assicurare la C-Zero.

La convenienza non finisce qui, le quattro ruote alimentate a corrente sono infatti esenti dal **bollo** (nel caso delle C-1, pari a 129 euro annui) per un periodo di 5 anni.

I risparmi più consistenti, naturalmente, riguardano l'alimentazione. Per la C-Zero, il costruttore stima costi pari a 1,5 euro ogni 100 chilometri percorsi; con la C-1, ai prezzi attuali della **benzina**, si spenderebbero circa 8,6 euro ogni 100 chilometri: a conti fatti, il risparmio supera l'80%.
Calcolatrice alla mano, sommando tutti i vantaggi economici dell'auto elettrica, si possono arrivare a risparmiare fino a mille euro all'anno.

Purtroppo a fronte di tanti lati positivi, c'è un fattore negativo sufficiente ad annullare la convenienza delle elettriche: il **prezzo di listino**. Nel caso della C-Zero (28.321 euro) è pari a tre volte il costo della C-1 (9.450 euro) e lo stesso vale per gli altri modelli di auto elettriche, il cui prezzo è pari almeno al doppio del loro corrispettivo a benzina.

Non c'è quindi per ora la volontà di fare questo salto di qualità tecnologico. Forse perchè finchè saremo schiavi del petrolio i potenti avranno più vita facile per controllarci?
