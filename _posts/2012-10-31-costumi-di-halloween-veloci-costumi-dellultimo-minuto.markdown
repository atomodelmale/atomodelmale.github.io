---
author: thesave
comments: true
date: 2012-10-31 12:12:03+00:00
layout: post
link: http://www.atomodelmale.it/2012/10/31/costumi-di-halloween-veloci-costumi-dellultimo-minuto/
slug: costumi-di-halloween-veloci-costumi-dellultimo-minuto
title: Costumi di Halloween veloci [costumi dell'ultimo minuto]
wordpress_id: 12213
image: uploads/2012/10/minecraft.jpeg
categories:
- Tech &amp; Hacks
---

Dovete partecipare ad una festa di Halloween ma non avete il costume e non sapete cosa rimediare all'ultimo minuto?

Vediamo che costumi improvvisare con (quasi) solo quello che avete in casa.

Ispirato a [Last Minute Costumes to Save your Halloween](http://feeds.gawker.com/~r/io9/vip/~3/PBnD-deNfd4/last-minute-costumes-to-save-your-halloween) su io9.com.

### Carrie [Donne]

![]({{ site.baseurl }}/uploads/2012/10/carrie.jpeg)

Se siete delle appassionate di film horror, impersonare [Carrie](http://it.wikipedia.org/wiki/Carrie_-_Lo_sguardo_di_Satana) con un costume dell'ultimo minuto potrebbe essere la soluzione che cercavate.

L'unica cosa di cui avete bisogno è un vecchio vestito bianco -- da ballo scolastico, per intenderci -- e un po' di vernice rossa.

### Andrew di Chronicle [Uomini]

![]({{ site.baseurl }}/uploads/2012/10/chronicle.jpeg)

Sembra una semplice scappatoia, ma Andrew di Chronicle è pur sempre un personaggio "dark" di un film.

Tutto quello di cui avete bisogno è una felpa nera, una maglia grigia, un paio di pantaloni grigi e delle sneakers verdognole consumate.

Più "dell'ultimo minuto" di così...

### Superman/Clark Kent [Uomini]

![]({{ site.baseurl }}/uploads/2012/10/superman.jpeg)

Sebbene il costume di Superman sia tutto tranne che semplice da fare, quello di Clark Kent che si trasforma in Superman è velocissimo.

Tutto ciò che vi serve è un completo grigio -- e se li avete, un paio di occhiali tondi. In più dovete solo procurarvi una t-shirt blu con sopra il logo di Superman. Se non l'avete potete sempre stamparlo al computer e attaccarlo su una maglia azzurra.

### John Carter [Uomini]

![]({{ site.baseurl }}/uploads/2012/10/john-carter.jpeg)

Vi ricordate di [John Carter da Marte](/2012/03/28/john-carter/)?

Anche in questo caso con pochi indumenti potrete ricreare il vostro personale costume da John Carter. Vi servono un paio di scarpe e pantaloni marroni, procuratevi un po' di stoffa marrone e tagliatela in modo da potervene legare intorno alla vita e in diagonale lungo il busto.

### Kim Possible [Donne]

![]({{ site.baseurl }}/uploads/2012/10/kim-possible.gif)

Un costume semplice semplice quello di [Kim Possible](http://it.wikipedia.org/wiki/Kim_Possible).

Tutto quello di cui avete bisogno sono maglia e guanti neri e un paio di pantaloni cargo beige. Se volete strafare cercate una parrucca rossa ed una bella cintura a cui attaccare qualche chincaglieria tecnologica.

### Merida di Ribelle - The Brave [Donne]

![]({{ site.baseurl }}/uploads/2012/10/brave.jpeg)

Arco a parte, il personaggio dell'ultimo film Pixar Ribelle - The Brave, Merida è molto semplice da impersonare.

Vi basterà indossare una bella parruccona riccia rossa e un vestito blu scuro lungo fin oltre i piedi -- meglio se di simil-velluto.

### Minecraft [Unisex]

![]({{ site.baseurl }}/uploads/2012/10/minecraft.jpeg)

Se siete dei nerd e fan dell'omonimo gioco, il costume da "Minecraft" potrebbe fare al caso vostro.

Prendete una scatola di cartone e coloratela con tempere/acrilici/pennarelli per apparire il più pixelato possibile.

Se volete proprio strafare fatevi anche braccia, gambe e scarpe nello stesso modo.

### Bruce Banner/Hulk

![]({{ site.baseurl }}/uploads/2012/10/banner.jpeg)

Ok, vestirsi da Hulk sarebbe comunque un'impresa, ma, come per il costume di Superman/Clark Kent, anche vestirsi da Bruce Banner non richiede troppo lavoro.

Munitevi di una bella camicia viola e un paio di pantaloni scuri.

Se volete fare i perfezionisti potreste aggiungere un bel paio di occhialetti tondi e colorarvi un po' la pelle di verde.

Happy Halloween!
