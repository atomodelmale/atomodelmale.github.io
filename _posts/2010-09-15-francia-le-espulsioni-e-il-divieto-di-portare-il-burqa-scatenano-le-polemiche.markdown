---
author: Il Gorgonauta
comments: true
date: 2010-09-15 18:07:55+00:00
layout: post
link: http://www.atomodelmale.it/2010/09/15/francia-le-espulsioni-e-il-divieto-di-portare-il-burqa-scatenano-le-polemiche/
slug: francia-le-espulsioni-e-il-divieto-di-portare-il-burqa-scatenano-le-polemiche
title: Francia, le espulsioni e il divieto di portare il burqa scatenano le polemiche.
wordpress_id: 7979
image: uploads/2010/09/1160253519.jpg
categories:
- Legge
- Protesta
- Società
tags:
- Europa
- Francia
- Immigrazione
- Rom
- Sarkozy
- Velo
---


E' scontro aperto tra la Francia di **Nicolas Sarkozy** e l''Unione Europea. Prima l'apertura di una procedura d'infrazione contro Parigi per i rimpatri dei rom da parte del Commissario europeo alla Giustizia Viviane Reding, poi  la replica del Governo francese, che bolla le critiche del commissario alla propria politica come "inaccettabili".

Oggetto della contesa le **espulsioni** dei rom da parte del Governo Francese, espulsioni che dalle parti di Bruxelles sembrano violare il divieto di discriminare sulla base delle origini etniche,uno dei valori si cui basa la stessa Unione Europea.

A scatenare le polemiche una **circolare** del ministero degli interni francese datata 5 agosto, prima tenuta nascosta poi sostituita con una più "politically correct" il 13 settembre scorso. La prima versione infatti prendeva espressamente di mira i rom per le espulsioni.

La procedura di infrazione contro la Francia è stata così avviata su 2 fronti: da una parte per applicazione  discriminatoria della direttiva sulla libera circolazione dei cittadini e  dall'altra per la mancata trasposizione di tali norme europee nella legislazione  francese. 

Da Parigi giunge poi la notizia dell'approvazione in via definitiva della **legge** che proibisce alle donne islamiche di indossare il **velo** integrale nei luoghi pubblici. La Francia diventa così il primo paese europeo dotato di una simile normativa, dato che in Belgio una misura simile non entrerà in vigore prima della primavera del 2011.

Il **divieto** entrerà in vigore entro i prossimi  6 mesi se la legge riuscirà a passare l'esame dei giudici costituzionali. La normativa prevede una multa di 150 euro o in alternativa la frequentazione di uno stage di educazione civica per le donne che insisteranno ad indossare il velo integrale. Chiunque invece le obblighi rischierà un anno di carcere e 30.000 euro di multa.

Le donne che insisteranno a  indossare il burqa o il niqab dovranno pagare una multa di 150 euro, o  seguire uno stage di "educazione civica". Chiunque invece obblighi una  donna a coprirsi completamente rischierà un anno di carcere e 30 mila  euro di multa.

Il testo comunque non menziona esplicitamente il velo integrale,  bensì la _dissimulazione del volto nei luoghi pubblici_. Tra quest'ultimi sono compresi strade, piazze e i luoghi _aperti al pubblico_ (come negozi, bar, ristoranti e parchi) o comunque _destinati a un servizio pubblico_ (come scuole, ospedali e uffici).
