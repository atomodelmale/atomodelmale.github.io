---
author: Il Gorgonauta
comments: true
date: 2012-03-25 15:38:06+00:00
layout: post
link: http://www.atomodelmale.it/2012/03/25/prime-visioni-tutte-le-uscite-al-cinema-di-marzo-2012/
slug: prime-visioni-tutte-le-uscite-al-cinema-di-marzo-2012
title: Prime visioni, tutte le uscite al cinema di marzo 2012.
wordpress_id: 11372
image: uploads/2012/03/Ghost-Rider-Spirito-di-vendetta.jpg
categories:
- Cinema
- Intrattenimento
- Prime Visioni
---


Scheletrico, con un brutto carattere e decisamente infiammabile. Stiamo parlando di _Johnny Blaze_, alias Ghost Rider. Il motociclista maledetto interpretato da _Nicolas Cage_ torna sul grande schermo con **Ghost Rider - Spirito di vendetta** per liberarsi una volta per tutte della maledizione che lo perseguita.

In questo stesso fine settimana fanno la loro comparsa al cinema **The lady**, storia dell'attivista birmana per la difesa dei diritti umani Aung San Suu Kyi e **The raven**, racconto di un serial killer che nel 1849 semina il terrore per le strade di Baltimora ispirandosi ai racconti di Edgar Allan Poe.

Si cambia secolo : è il 12 dicembre 1969 quando a Milano all'interno della Banca Nazionale dell'Agricoltura scoppia una bomba che uccide 17 persone. Il racconto di quel terribile giorno nella pellicola **Romanzo di una strage**, in uscita l'ultimo fine settimana di marzo. In sua compagnia ecco **La furia dei titani**, con protagonista, ancora una volta, l'eroe greco Perseo. La vita tranquilla del figlio di Zues viene interrotta dalla lotta tra il padre degli dei e i titani, conflitto in cui Perseo dovrà intervenire personalmente per la salvezza dell'intero genere umano.

Tra le uscite delle settimane scorse ecco, il 2 marzo, **Safe House - Nessuno è al sicuro**. Un agente operativo della CIA, Matt Weston (Ryan Reynolds), si trova tra le mani uno degli uomini più ricercati e pericolosi della terra. Qualcuno lo vuole morto, toccherà a Matt capire chi.

Non più _Harry Potter_. Daniel Radcliffe, abbandonati i panni dell'aspirante mago, interpreta il ruolo di un giovane avvocato londinese costretto a recarsi in un remoto villaggio per sbrigare alcune questioni legali. Ignora però che dovrà fare i conti con una misteriosa donna vestita completamente di nero. La pellicola, uscita lo scorso 2 marzo, si intitola guarda caso **The woman in black**.

Si trova su Marte, a suo malgrado coinvolto in un conflitto tra gli abitanti del pianeta rosso. Riuscirà **John Carter** a sopravvivere? L'eroe ideato Edgar Rice Burroughs è sbarcato sul grande schermo lo scorso 9 marzo.[![]({{ site.baseurl }}/uploads/2012/03/magnifica-presenza-locandina.jpg)]({{ site.baseurl }}/uploads/2012/03/magnifica-presenza-locandina.jpg)

Infine due pellicole made in Italy nelle sale dal 16 marzo: **Magnifica presenza** e **10 regole per farla innamorare**. La prima racconta la storia di un aspirante attore che scopre di non essere solo nel proprio appartamento, la seconda illustra le dieci regole per far cadere tra le braccia di ogni innamorato la donna amata.

In conclusione, come tradizione, l'elenco completo delle uscite

**2 marzo**. Posti in piedi in paradiso / Cesare deve morire / 50 e 50 / The Woman in Black / Andante ma non troppo – 150 anni di storia d'Italia / Safe House - Nessuno è al sicuro / Henry / Gli sfiorati.

**5 marzo**. Project Nim.

**7 marzo**. John Carter.

**8 marzo**. A Simple Life.

**9 marzo**. Colour from the Dark / Young Adult / Là-bas - Educazione criminale / L'arrivo di Wang / Ti stimo fratello / The Double / Native / La sorgente dell'amore.

**16 marzo**. Magnifica presenza / 10 regole per fare innamorare / Scossa / L'altra faccia del diavolo / Roba da matti / Mare Chiuso / Non me lo dire.

**19 marzo**. Samara / Il castello.

**23 marzo**. Non me lo dire / Cosa piove dal cielo? / At the very last moment - Nuit de la Glisse in 3D / 17 ragazze / Take Me Home Tonight / Ghost Rider - Spirito di vendetta / Anvil! The Story of Anvil / The Raven / I colori della passione / The Lady / E' nata una star? / Quijote.

**30 marzo**. Paranormal Xperience 3D / Buona giornata / Marigold Hotel / Romanzo di una strage / I colori della passione / La furia dei titani / Il mio migliore incubo.

e il trailer a caso del mese.

