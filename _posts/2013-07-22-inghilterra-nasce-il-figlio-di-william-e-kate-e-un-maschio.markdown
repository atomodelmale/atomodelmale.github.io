---
author: Il Gorgonauta
comments: true
date: 2013-07-22 20:19:05+00:00
layout: post
link: http://www.atomodelmale.it/2013/07/22/inghilterra-nasce-il-figlio-di-william-e-kate-e-un-maschio/
slug: inghilterra-nasce-il-figlio-di-william-e-kate-e-un-maschio
title: Inghilterra, nasce il figlio di William e Kate. E' un maschio
wordpress_id: 13484
image: uploads/2013/07/royal-baby.jpg
categories:
- Notizie
tags:
- Inghilterra
- Kate Middleton
- Re
---

Un intero paese è in festa. A Londra, così come in tutto il Regno Unito, si festeggia la nascita del **figlio di William e Kate**. E' un **maschio** e pesa 8 libbre e 6 once, ovvero poco più di 3,7 chilogrammi. Il parto è avvenuto alle 16.24, ora locale (erano le 17.24 In Italia), secondo quanto annunciato dal palazzo reale, ma la notizia è stata annunciata solo alle 21.30.

Il padre, William, ha assistito al parto. "La mamma Kate e il bebè, figlio dei duchi di Cambridge nato questo pomeriggio a Londra, stanno bene", fa sapere l'ufficio privato del Principe di Galles. E l'annuncio è stato portato ed esposto davanti a Buckingham Palace, secondo la tradizione.

Le doglie della duchessa di Cambridge sono iniziate alle prime ore di questa mattina. Kate è stata ricoverata poco prima delle 6 dell'alba, al terzo piano della Lindo Wing del St Mary's Hospital. E' arrivata in macchina, senza scorta, accompagnata solo da William.

L'erede è il terzo pronipote della regina, il primo nipote di Carlo d'Inghilterra, e un giorno sarà re_ _del Regno Unito di Gran Bretagna e Irlanda del Nord. Re_ _di Antigua e Barbuda, Australia, Bahamas, Barbados, Belize, Canada, Grenada, Giamaica, Nuova Zelanda, Papua Nuova Guinea, Saint Kitts e Nevis, Saint Vincent e Grenadine, Isole Salomone, Santa Lucia e Tuvalu. Capo del Commonwealth e governatore supremo della Chiesa d'Inghilterra, comandante in capo delle forze armate e signore dell'Isola di Man.

L'inizio del travaglio è stato annunciato ai sudditi del Regno con una nota ufficiale verso le 7.30. Il parto era attesa, originariamente, per il 13 luglio. La data era diventata il 19 luglio, poi il 2 agosto. Rimane ora la grande attesa per il nome del neonato, che sarà annunciato, come riferisce Buckington Palace, "a tempo debito".
