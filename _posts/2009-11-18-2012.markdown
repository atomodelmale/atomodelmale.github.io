---
author: Il Gorgonauta
comments: true
date: 2009-11-18 00:26:04+00:00
layout: post
link: http://www.atomodelmale.it/2009/11/18/2012/
slug: '2012'
title: '2012'
wordpress_id: 6004
image: uploads/2009/11/calendario-Maya.gif
categories:
- Cinema
- Drammatico
- Fantascienza
- Italia
- Terra
tags:
- '2012'
- Cina
- Distruzione
- John Cusack
- Maya
- Mondo
- Russia
---

**A che ora è la fine del mondo?**

Nella storia dell'uomo più volte è stata profetizzata la **fine del mondo** : allo scoccare dell'anno 1000 ad es o il 1 gennaio 2000 quando a causa del _Millennium Bug_ (un bug informatico che avrebbe colpito i pc di tutto il pianeta) si temeva la fine della civiltà umana.

E poi guerre nucleari, carestie, invasioni aliene, virus assassini, chi ne ha più ne metta. Insomma da sempre il futuro dell'uomo non è troppo "roseo" e rassicurante. E adesso, tanto per rimanere tranquilli, a profetizzar la "fine del mondo" si sono aggiunti anche i **Maya**.

![calendario Maya]({{ site.baseurl }}/uploads/2009/11/calendario-Maya.gif)

**21 dicembre 2012**

I Maya furono una straordinaria civiltà vissuta nel centro America dal 1800 a.C al 1530 d.C.. Esperti di astronomia, architettura e delle arti in generale i Maya realizzarono un proprio complesso **calendario** suddiviso in più cicli. Uno di questi prendeva il nome di "**Lungo computo**" e indicava il numero dei giorni trascorsi dall'inizio del mondo secondo la mitologia Maya.

Per farla breve un ciclo completo del Lungo computo (suddiviso in 13 **b'ak'tun**) comprendeva circa 5125 anni e alla sua scadenza, secondo le credenze maya, cominciava una nuova **era** del mondo e terminava quella precedente. E secondo l'antico calendario la scadenza della quarta era (iniziata l'11 agosto 3114 a.C:) e l'inizio della quinta sarebbero assai vicini, rispettivamente il 20 e il 21 dicembre 2012.

**Catastrofe si o Catastrofe no?**

Secondo un'interpretazione di un antico manoscritto (intitolato **Popol Vuh**, in sostanza una raccolta di miti e leggende delle popolazioni che abitarono uno dei regni Maya) tutte le ere precedenti a quella attuale si sarebbero concluse con la loro distruzione da parte degli Dei (in quanto le stesse divinità le avrebbero considerate ere fallimentari).

![Popol Vuh]({{ site.baseurl }}/uploads/2009/11/Popol-Vuh.jpg)

Tuttavia secondo la cultura Maya se anche al termine di ogni era avvenivano grandi **cambiamenti**, alla loro cessazione si apriva un periodo di pace e prosperità, non certo la fine del mondo. In alcune tavolette risalenti al periodo maya d'altronde si fa riferimento a date ben successive al 2012 e la fine di un ciclo rappresentava per il popolo maya sopratutto un'occasione per dare vita a celebrazioni e festeggiamenti dedicati all'ingresso nella nuova era.

La tipologia di questi cambiamenti rimane comunque ancora oscura :**picchi di attività solare** con effetti devastanti sul pianeta terra (tali da condurre ad un'inversione dei poli magnetici terrestri), **allineamenti astrali** dalle nefaste conseguenze, innalzamento dei mari su scala planetaria sono solo alcune delle dolorose esperienze che potrebbero attenderci. Ma accanto a queste visioni così pessimistiche ve ne sono alte ben più accomodanti :  dopo le guerre che hanno insanguinato il ventesimo secolo l'uomo andrà incontro a un  periodo di prosperità e **rinnovamento**. Come a dire..il peggio è già passato!

![HollywoodLogo]({{ site.baseurl }}/uploads/2009/11/HollywoodLogo.jpg)

**Arriva Hollywood!**

Ma indipendentemente da cosa succederà il 21 dicembre, le profezie e gli interrogativi sul 2012 hanno comunque sollevato molto interesse e **curiosità**, portando alla pubblicazione di innumerevoli libri sull'argomento (e facendo incassare ai loro autori tanti bei "soldini"). E Hollywood non poteva certo stare a guardare..

Nasce così il progetto di portare sul grande schermo una pellicola dedicata all'argomento e nel 2008 viene annunciato _2012_, in uscita nel 2009. Regista, nonché uno dei produttori del film, **Roland Emmerich**, lo stesso di _Independence Day_ e _The day after tomorrow._

**2012**

2009. Il professor americano Adrian Helmsley, scopre grazie agli studi e alle scoperte di un collega indiano che il centro della Terra si sta surriscaldando. La scoperta giunge alla Casa Bianca..

2010. G8. I capi di Stato delle 8 nazioni più potenti del mondo vengono messi a corrente dal presidente americano dell'imminente catastrofe.

2011. La Gioconda viene segretamente messa al sicuro..

2012. Jackson Curtis (**John Cusack**), uno scrittore di scarso successo, all'oscuro dell'immane catastrofe che sta per colpire l'umanità, porta i propri figli in gita al parco nazionale di Yellowstone..

**E' tempo di Distruzione!**

Mi fermo qui e lascio allo spettatore il gusto di scoprire cosa accadrà per le restanti 2 ore di visione. Certo è che il buon Emmerich riempe la pellicola di scene altamente spettacolari e significative (come il crollo di numerosi edifici assunti a simbolo della nostra epoca, come già è facilmente visibile dal trailer) e la **distruzione** di cose e persone regna indisturbata.

![2012]({{ site.baseurl }}/uploads/2009/11/20121.jpg)

Tuttavia l'alta **spettacolarità** delle scene rende la pellicola piuttosto povera di contenuti e banale nei dialoghi (nonché nell'humour)  tranne forse nella capacità di rendere ben visibile sullo schermo la grande varietà di reazioni e comportamenti dell'uomo di fronte alla tragedia e al pericolo, da quelli più altruistici e caritatevoli a quelli più egoistici e spregevoli.

L' Umanità insomma viene messa alla prova e si scatena  una vera e propria **lotta per la sopravvivenza** che coinvolge a 360 gradi nostri protagonisti per terra, aria e acqua.

**Uomo avvisato, mezzo salvato..**

Ancora qualche anno ci separa dalla decantata catastrofe ma forse il pregio maggiore di 2012 è proprio quello di farci riflettere sulla nostra "umanità" : ognuno di noi in quella data situazione penserebbe a salvare solo se stesso? (e come ci si comporta nella quotidianità?) Decidete e fate le vostre scelte. Nel frattempo uragani, terremoti e tsunami continueranno a minacciare la vita degli esseri umani che ci circondano..

P.S.

un applauso per Silvio !!!  :)
