---
author: Il Gorgonauta
comments: true
date: 2008-05-28 20:25:05+00:00
layout: post
link: http://www.atomodelmale.it/2008/05/28/un-saluto-a-sydney-pollack/
slug: un-saluto-a-sydney-pollack
title: Un saluto a Sydney Pollack.
wordpress_id: 1003
image: uploads/2008/10/sydney_pollack.jpg
categories:
- Blog
- Cinema
tags:
- Sydney Pollack
---

Lunedì sera il regista **Sydney Pollack** è morto a Los Angeles all'età di 73 anni. Ha lavorato non solo dietro la macchina da presa ma anche come produttore e attore. Ha vinto grazie al film_ La mia Africa _7 oscar ed ha ricevuto nel corso della sua lunga professione numerosi riconoscimenti (tra cui un premio alla carriera).

Capace di passare da un genere all'altro con grande naturalezza (western, commedia, thriller, ecc) Pollack ha recitato per colleghi del calibro di Stanley Kubrick in _Eyes Wide Shut_ o Woody Allen in _Mariti e mogli_ e ha diretto attori di grande fama come Dustin Hoffman in _Tootsie _(1982), Paul Newman in_ Diritto di cronaca_ (1981), Meryl Streep nella già citata _La mia Africa_ (1985), Tom Cruise in _Il socio _(1993) e **Robert Redford** in_ I 3 giorni del condor_ (1975). Con quest'ultimo tra l'altro il regista diede vita ad un felice collaborazione che fruttò numerose pellicole (_ad es Come eravamo_, _Corvo Rosso non avrai il mio scalpo_, _Il cavaliere elettrico_). I due furono le icone cinematografiche del cinema americano degli anni 70.

Le sue ultime fatiche sono state, come regista, _The Interpreter_, thriller ambientato nel palazzo di vetro con Sean Penn e Nicole Kidman (2005) e _Frank Gehry - Creatore di sogni_, documentario sul celebre architetto statunitense, e, come produttore, _Ritorno a Cold Mountain_ (2003) e  _Michael Clayton_ (2007), in cui egli ha anche recitato nel ruolo di capo-ufficio di M.Clayton, alias G.Clooney.

Amante del cinema indipendente Pollack ha poi contribuito a creare la casa di produzione Mirage Enterprises ed è stato fondatore, assieme all'amico R. Redford, del Sundance Institute. Infine ha recitato anche per la televisione apparendo in numerose serie televisive come _Will & Grace _o _I soprano. _

Un uomo capace di trasformarsi e di trasformare le sue opere, che dopo una vita spesa per e nel cinema, sicuramente a questo mondo e a chi lo ama mancherà moltissimo.

Il Gorgonauta.
