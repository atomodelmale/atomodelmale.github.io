---
author: thesave
comments: true
date: 2014-10-30 18:30:35+00:00
layout: post
link: http://www.atomodelmale.it/2014/10/30/the-flash/
slug: the-flash
title: The Flash
wordpress_id: 15090
image: uploads/2014/10/flash001.jpg
categories:
- Azione
- Fantascienza
- Serie e Programmi TV
tags:
- Dc
- Superpoteri
---

C'erano una volta gli anni '90 e c'era una volta "The Flash". Personalmente una delle serie televisive che -- stranamente -- meglio ricordo. Con un Flash (John Wesley Shipp) che poi sarebbe diventato -- ahinoi -- il papà di Dawson della omonima Cricca.

Metteteci la verde età, il fatto che mi sono sempre piaciuti i supereroi o che quando s'è giovani anche le produzioni di serie Z sembrano dei Filmoni(TM) ma a me quella serie piaceva un botto.

Peccato che dopo una appena 22 episodi non se ne sia fatto nulla e bon.

## (Provaci ancora) The Flash

![flash001]({{ site.baseurl }}/uploads/2014/10/flash001.jpg)

A 15 anni di distanza e propaggine di quella zozzeria di serie televisiva che è Arrow, torna sul piccolo schermo il velocista scarlatto.

Flash, ohohoooo, Savior of the Universe! No aspettate, quello era un altro Flash. Torniamo a quello con la tutina rossa che corre veloce.

Interpretato dal giovine di belle speranze Grant Gustin, questo Flash aveva fatto la sua prima apparizione nell'ultima stagione di Arrow e dato che tanto era piaciuto, alla CW si sono detti "Du gust is megl che uan" e hanno fatto lo spin-off.

![flash002]({{ site.baseurl }}/uploads/2014/10/flash002.jpg)

Di bello c'è che al contrario del tenebrosone-mafammilpiacere Arrow, questo Flash è un tipo con "grandi problemi per grandi responsabilità per grandi poteri" à la Peter Parker. E la serie non fa nulla per nasconderlo, anzi, apre con un bel buco nella quarta parete in cui Barry (Allen) ci racconta di essere un ragazzo come tanti con qualche scheletro nell'armadio a cui una sera è capitato di venir investito da un fulmine ritrovandosi il più veloce uomo vivente. Cioè, dico, può capitare.

Il fatto che il target dei produttori siano i teeenaggger ha l'effetto di includere nel film effetti da B-movie (tipo le scarpe di gomma che fanno le scintille) e dialoghi super-telefonati del tipo a lui piace lei ma lei non se lo fila o lei ha perso l'altro ma lui potrebbe fare breccia nel suo cuore abbracciamiforteforte.
Però (ed è un buon però) al netto delle sopraccitate sciocchezzuole, la serie sembra meritare una visione. I super-poteri ci sono e ci sono anche i super-cattivi. Non aspettatevi niente di superlativo, ma finalmente c'è una serie televisiva sui super-eroi dove il protagonista fin dalla prima puntata usa i propri super-poteri. Era chiedere troppo [Agents of Shield](/2013/10/03/agents-of-the-s-h-i-e-l-d/)?

Per ora trasmesso solo negli States su CW, The Flash arriverà in Italia all'inizio del prossimo anno.

E c'è anche John Wesley Shipp, indovinate che interpreta?

[caption id="attachment_15092" align="aligncenter" width="300"]![Telefonatisssssssima]({{ site.baseurl }}/uploads/2014/10/flash003.jpg) "Papà come ti sembra la trama?" "Telefonatissima Dawson"[/caption]
