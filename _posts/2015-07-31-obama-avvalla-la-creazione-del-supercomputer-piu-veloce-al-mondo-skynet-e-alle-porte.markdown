---
author: thesave
comments: true
date: 2015-07-31 08:22:16+00:00
layout: post
link: http://www.atomodelmale.it/2015/07/31/obama-avvalla-la-creazione-del-supercomputer-piu-veloce-al-mondo-skynet-e-alle-porte/
slug: obama-avvalla-la-creazione-del-supercomputer-piu-veloce-al-mondo-skynet-e-alle-porte
title: Obama avvalla la creazione del supercomputer più veloce al mondo. Skynet è
  alle porte?
wordpress_id: 15896
image: uploads/2015/07/Obama-computer.jpg
categories:
- Informatica
- Sicurezza
---

Come ci si può definire una superpotenza senza un supercomputer?!

Se l'è probabilmente chiesto Obama che ieri ha firmato [l'ordine esecutivo](https://www.whitehouse.gov/blog/2015/07/29/advancing-us-leadership-high-performance-computing) per la creazione del computer più potente (veloce) del mondo.

Il supercomputer in questione dovrebbe superare di 30 volte il più veloce elaboratore del mondo, attualmente posseduto dalla Cina e chiamato Tianhe-2 (Via Lattea 2) capace di una potenza di calcolo di 33.86 [petaflops](https://it.wikipedia.org/wiki/FLOPS). Per fare un paragone, i processori nei normali computer da tavolo sono capaci di 80-160 gigaflops. Il colosso cinese ha una potenza di calcolo di 33.86 _milioni_ di gigaflops mentre il futuro gigante statunitense dovrebbe "bucare" la barriera degli _exaflops_ e raggiungere il miliardo di gigaflops (1000 petaflops).

![Obama-computer]({{ site.baseurl }}/uploads/2015/07/Obama-computer.jpg)

Il principale impiego del super-computer è --- come per quello Cinese --- la difesa nazionale, anche se non sono stati ancora annunciati quali programmi governativi lo utilizzeranno.

Va detto che, secondo le ultime stime fornite da informatici e neuroscienziati, un exaflop è più o meno il potere di calcolo che servirebbe per simulare un cervello umano. Che anche Obama sia un fan sfegatato di Wargames, Terminator o della Guida Intergalattica per Autostoppisti? Purtroppo non ci sono stati sbilanciamenti nel comunicato in questo senso.

Lungi dall'essere uno pesce d'Aprile (del resto è Luglio) a tema fantascientifico, il progetto si inserisce in un più largo programma, condiviso con DARPA, chiamato [Strategic Computing Initiative](https://en.wikipedia.org/wiki/Strategic_Computing_Initiative) (qualcuno ricorda le "Guerre Stellari" di Reagan?) e volto alla creazione di una nuova generazione di computer, robot e intelligenze artificiali per la difesa quali come mezzi senza conducente e robot semi-indipendenti per l'esplorazione e il trasporto di materiale in situazioni pericolose.
