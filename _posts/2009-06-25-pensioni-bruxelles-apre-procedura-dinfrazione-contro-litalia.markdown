---
author: Il Gorgonauta
comments: true
date: 2009-06-25 13:56:22+00:00
layout: post
link: http://www.atomodelmale.it/2009/06/25/pensioni-bruxelles-apre-procedura-dinfrazione-contro-litalia/
slug: pensioni-bruxelles-apre-procedura-dinfrazione-contro-litalia
title: Pensioni, Bruxelles apre procedura d'infrazione contro l'Italia.
wordpress_id: 5097
image: uploads/2009/06/2009-06-25-pensioni-bruxelles-apre-procedura-dinfrazione-contro-litalia.jpg
categories:
- Italia
tags:
- Donne
- Eta
- Europa
- Lavoro
- Pensioni
---

**Bruxelles** e la Commissione europea  avevano avvertito l'**Italia** ed ora sono passati ai fatti : oggi hanno inviato al nostro paese una lettera di messa in mora e se lo stesso non si adeguerà a quanto prescritto dopo un altro infruttuoso avvertimento si passerà a vere e proprie sanzioni.

Il motivo dell'apertura della **procedura**è il mancato adeguamento dell'Italia ad una sentenza della Corte di Giustizia Europea che a novembre condannò il nostro paese per il differente trattamento tra uomini e donne circa l'età pensionabile (rispettivamente 65  e 60 anni) nel settore pubblico. Violando così si affermò il principio della _parità di retribuzione tra lavoratori di sesso maschile e quelli di sesso femminile per uno stesso lavoro o per un lavoro di pari valore_.

L'Italia aveva tempo 7 mesi per adeguarsi alla sentenza ma, nonostante anche un proroga a marzo per poter giungere ad un accordo con le parti sociali, non l'ha ancora fatto. La soluzione comunque potrebbe essere già sul tavolo del Governo : 1 anno di aumento ogni 24 mesi fino a giungere in 10 anni alla equiparazione dell'età pensionabile fra uomini e donne.

Nel nostro paese comunque l'argomento (l'**età pensionabile**) rappresenta un tema spinoso e discusso che vede contrapposti da un lato le esigenze di ridurre la spesa pubblica (dove appunto incide fortemente la spesa pensionistica) e l'aumento della vita media della popolazione e il possibile l'ingresso in ritardo dei giovani nel mondo del lavoro, dall'altro le rimostranze e i diritti dei lavoratori.
