---
author: Il Gorgonauta
comments: true
date: 2008-09-02 18:47:46+00:00
layout: post
link: http://www.atomodelmale.it/2008/09/02/un-buco-nero-sulla-terra/
slug: un-buco-nero-sulla-terra
title: Un Buco Nero sulla Terra?
wordpress_id: 1153
image: uploads/2008/10/lhc_hall_1.jpg
categories:
- Scienza
- Tech &amp; Hacks
- Terra
tags:
- Buco Nero
- Cern
- Esperimenti
- LHC
---


Il 10 di settembre il Cern (il Comitato Europeo per la ricerca nucleare), con sede a Ginevra, avvierà un esperimento che secondo alcuni scienziati potrebbe dar vita sulla terra ad un piccolo buco nero, in grado tuttavia di allargarsi e distruggere il nostro pianeta in pochi anni, se non mesi o giorni.

Si tratta dell'[LHC](http://it.wikipedia.org/wiki/Large_Hadron_Collider), acronimo di **Large Hadron Collide** (a lato) un acceleratore di particelle lungo 27 km, sepolto nel sottosuolo al confine tra Francia e Svizzera.

Ma per la maggior parte degli addetti al settore e per molti altri loro colleghi il rischio non c'è e il progetto, costato 4 miliardi di dollari, deve andare avanti. Lo scopo è replicare le condizioni dell'universo subito dopo il Big Bang nonché molto altro, come scoprire nuove particelle e trovare la risposta a tante domande che ancora rimangono insolute nel mondo della fisica.

Catastrofismo, timore che l'uomo varchi certi limiti (psicosi dello scienziato pazzo) o reale avvertimento? Chi vivrà, vedrà ma certo l'ignoto solleva nell'uomo dubbi e paure. Resta da capire se queste non saranno in grado di frenarlo nel suo **naturale** progredire evolutivo o gli salveranno la vita.

Il Gorgonauta.
