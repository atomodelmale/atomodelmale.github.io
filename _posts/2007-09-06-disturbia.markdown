---
author: Il Gorgonauta
comments: true
date: 2007-09-06 18:24:00+00:00
layout: post
link: http://www.atomodelmale.it/2007/09/06/disturbia/
slug: disturbia
title: Disturbia.
wordpress_id: 811
image: uploads/2008/10/disturbia_us1.jpg
categories:
- Blog
- Cinema
- Thriller
tags:
- Shia LaBeouf
---

**Trama**. Il diciassettenne Kale (il nuovo astro nascente Shia LeBeouf), viene condannato a tre mesi di arresti domiciliari per aver picchiato il proprio professore. Per fare passare la noia il ragazzo le prova tutte ma alla fine si a mette a spiare il vicinato e fa amicizia con una bella vicina. Purtroppo però crede di assistere ad un omicidio e per Kale comincia la paura.

**Recensione**. Se si devono trascorrere le vacanze estive chiusi nella propria abitazione un pò di problemi possono nascere, sopratutto se non si sà come occupare il tempo. Questo è quello che accade al giovane Kale che così viene punito per aver rifilato un pugno al proprio professore di spagnolo, colpevole di ignoranza. E così il ragazzo non può uscire dal proprio giardino di casa, deve subire le angherie di pestiferi bambini e ricevere visite dai propri amici. E il tempo? Non passa perché dopo videogiochi, tv spazzatura, modellismo e letture varie non si sà cosa fare. Ed ecco l'idea, spiare il vicinato, che forse nasconde tanti segreti. Oltretutto se si ha come vicina una nuova e bella ragazza le motivazioni salgono alle stelle. E così un innocente voyeurismo si trasforma presto in **ossessione/paranoia** (da cui il titolo _Disturbia_), in spacconata da raccontare al proprio migliore amico.

Certo questo può dare grandi risultati ma non è esente da pericoli, sopratutto se hai come vicino un probabile, ma non sicuro,**assassino**. Il miglior risultato di Kale? Portare l'innocente e bella ragazza della porta accanto nella propria stanza ma il prezzo da pagare è molto alto, quasi la vita. E allora come si dice il gioco può valere la candela?

La risposta è da scoprire nel corso di un film che rimane per tutta la sua durata molto piacevole. Lo spettatore non si stanca e assiste con gusto a 2 tematiche che si sviluppano parallelamente: il rapporto tra Kale e Ashley, che può tanto far sognare ingenui teenager (alla ricerca di romantiche storie d'amore che sembrano impossibili), e la possibile colpevolezza del vicino di casa, il signor Turner. Come dimostrare che il vicino è l'assassino di cui parla la televisione? Dato che osservare con binocolo e cannocchiale non basta occorrono indagini più approfondite tipo pedinamenti e visite a domicilio. E il giovane che passa per colui che chiama il lupo forse avrà la sua rivincita.

![]({{ site.baseurl }}/uploads/2008/10/disturbia.jpg)

Bravi i vari attori e sopratutto i 2 protagonisti Kale e Asley, rispettivamente **Shia LeBeouf** e **Sarah Roemer**. Il primo riesce nel ruolo di adolescente mentre la seconda, aggiunge bellezza, tanta bellezza. Il suo ruolo in tale film è facilmente prevedibile ma per una ragazza considerata l'erede di Grace Kelly il mondo del cinema non è certo destinato a scomparire. E il giovane ragazzo di Transformers? Conferma le sue qualità di attore promettente. Nel cast anche Carrie-Anne Moss, la trinity di Matrix, nel ruolo di Julie, mamma di Kale e David Morse che interpreta l'infimo vicino. La trama, così come il ritmo narrativo, possiede i tempi giusti ed un buon mix tra paura, suspense e svago con un occhio rivolto alla bella vicina e un altro al malvagio antagonista di Kale.

Per ultimo non si può non parlare della _Finestra sul Cortile_ del grande maestro _A. Hitchcock_. Anche in quella pellicola un fotoreporter paralizzato osserva i suoi vicini, scoprendo un uxoricida. Cosa è in confronto Disturbia? Solo un altro remake come molti hanno insinuato? Oppure un semplice omaggio? Lo stesso film è stato accusato di far pubblicità al film _Transformers_ e al suo giovane attore (lo stesso Shia LaBeouf) ma non è così, almeno in Italia, visto che tra i 2 è _Disturbia_ l'ultimo arrivato e questo semmai ci porta ad affermare il contrario. Insomma tutti tentativi di ridimensionare un film, che almeno a mio parere, merita rispetto e considerazione. E' un remake? e allora? Non tutti abbiamo l'età per aver visto _La finestra sul cortile_ ma questo film può aiutare a ricordarlo e nello stesso tempo essere piacevole.

Affermare che questa pellicola è solo un impasto venuto male di cose già viste tralascia un particolare: il film è cmq bello e questo basta.

Il Gorgonauta.
