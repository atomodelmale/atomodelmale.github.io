---
author: Radio Rebelde
comments: true
date: 2014-08-31 10:26:10+00:00
layout: post
link: http://www.atomodelmale.it/2014/08/31/5-terre-e-golfo-dei-poeti-in-una-settimana-cosa-vedere/
slug: 5-terre-e-golfo-dei-poeti-in-una-settimana-cosa-vedere
title: 5 Terre e Golfo dei Poeti in una settimana. Cosa vedere?
wordpress_id: 14863
image: uploads/2014/08/beautiful-portovenere.jpg
categories:
- Ambiente
- Italia
tags:
- 5 Terre
- Golfo dei Poeti
---

Il mio sarà un ipotetico tour, basato su esperienza personale, dei meravigliosi paesaggi delle **5 Terre e del Golfo dei Poeti** in 7 giorni.

**1° Giorno**

Carichi e con pochi chilometri nelle gambe vi consiglio di iniziare con un sentiero che colleghi 2 città delle Cinque Terre. Consiglio di fare la 5 Terre Card che con 12 euro consente di fermarsi nelle città delle 5 Terre e ripartire con lo stesso biglietto ed inoltre permette di effettuare i sentieri perchè se no sono a pagamento!
Per gli innamorati c'è il sentiero che collega Rio Maggiore a Manarola ( tempo di percorrenza 20 min circa ), per gli amanti delle camminate e della natura consiglio il tratto che collega **Vernazza** a **Monterosso** ( tempo di percorrenza 2 ore circa e mi raccomando scarpe comode!).
Dopo una camminata un bagnetto è ciò che ci vuole, Monterosso offre sicuramente la maggiore offerta balneare anche se scordatevi grosse distese di spiaggia ovunque andrete. Di sera le città più vive sono Monterosso e Vernazza.

**2° Giorno**

Dopo una giornata di cammino propongo una giornata di solo mare. Consiglio le spiagge di **Bonassola** e **Framura** tra l'altro collegate da una pista ciclabile raggiungibili comodamente con il treno. Il mare è stupendo ed è possibile fare stupende passeggiate.

**3° Giorno**

**Lerici**! E' raggiungibile via autobus da La Spezia in una mezzoretta. Un pittoresco centro storico dominato da un possente castello, un porto turistico e una spiaggia di sabbia che si estende fino a San Terenzio.

**4 ° Giorno**

Ne approfitterei per finire di ammirare le **5 Terre**. Fate bene i conti! Se vi manca da visitare solo una città conviene fare un biglietto normale piuttosto che comprare la Card.

**5° Giorno**

Un piccolo gioiello di rara bellezza tra casette colorate simili a torrette, una chiesetta in cima ad uno sperone roccioso, un castello che domina il borgo suggellate da tre piccole Isole Palmaria ( un'oasi naturale del tutto incontaminata dove sarà possibile passare qualche ora sul bagnasciuga e fare qualche bagno bell'acqua cristallina), Tino e Tinetto. Ecco a voi **Portovenere**, una vera bomboniera capace di attirare scrittori come Byron e Shelley. Anche Portovenere facilmente raggiungibile via autobus.

**6° Giorno**

Se volete assaggiare un pò di mondanità, non potete non fare un salto a **Portofino**. Consiglio di arrivare in treno a Santa Margherita Ligure, graziosa cittadina, dove potrete anche fare un bagno e poi prendere l'autobus che vi porterà a Portofino.

**7° Giorno**

I posti incantevoli da visitare sono ancora tanti: Chiavari, Rapallo, Sestri Levante ecc. Personalmente l'ultimo giorno sono tornato nel posto che più mi aveva colpito i giorni precedenti.

In tutti i modi le 5 Terre e il Golfo dei poeti sono davvero una meraviglia che almeno una volta nella vita va ammirata!
