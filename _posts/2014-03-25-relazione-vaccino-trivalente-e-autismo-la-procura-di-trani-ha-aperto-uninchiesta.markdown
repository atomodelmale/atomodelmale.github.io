---
author: Radio Rebelde
comments: true
date: 2014-03-25 20:39:42+00:00
layout: post
link: http://www.atomodelmale.it/2014/03/25/relazione-vaccino-trivalente-e-autismo-la-procura-di-trani-ha-aperto-uninchiesta/
slug: relazione-vaccino-trivalente-e-autismo-la-procura-di-trani-ha-aperto-uninchiesta
title: Relazione Vaccino trivalente e Autismo? La procura di Trani ha aperto un'inchiesta
wordpress_id: 14311
image: uploads/2014/03/vaccini-e-autismo-1.jpg
categories:
- Salute
tags:
- Autismo
- Vaccino Trivalente
- Wakefield
---

La procura di **Trani** ha aperto un'inchiesta per capire se esiste una relazione tra il **vaccino trivalente** non obbligatorio (anti-morbillo, rosolia e parotite) e l'insorgenza dell'**autismo**.

L'ipotesi contenuta nel fascicolo sulla scrivania del magistrato Michele Ruggiero è di lesioni colpose gravissime, al momento è a carico di ignoti.

Il fascicolo è stato avviato dopo la denuncia presentata dai genitori di due bambini di Trani a cui è stata diagnosticata una _‘sindrome autistica ad insorgenza post-vaccinale'_.

Del possibile legame tra autismo e vaccini si parla già da un po'. Almeno dal 1998, quando **Andrew Wakefield**, pubblicava su_ Lancet_ un articolo che dimostrava il nesso causale tra vaccino trivalente e insorgenza di disturbi autistici e patologie dell'intestino. Studi, che indagini successive hanno dimostrato essere falsi, tanto da meritare il 'ritiro ufficiale' da parte degli organismi scientifici.

Per l'**Oms**, l'Organizzazione mondiale della sanità, non c'è un legame tra vaccini e autismo. Lo ha ribadito solo pochi mesi fa, nel settembre 2013, in un vademecum pubblicato sul suo sito. Già nel 2012 un'altra sentenza, del tribunale di Rimini, aveva condannato il ministero della Salute a risarcire una famiglia in cui un bimbo avrebbe sviluppato la malattia proprio a seguito dell'immunizzazione.

Anche i pediatri sono sulla stessa linea dell'Oms. _"Non c'è alcuna prova scientifica che metta in correlazione autismo e vaccinazioni. Studi sono stati fatti e altri studi sono in corso_ - spiega Corsello presidente della Società italiana di pediatria-_ e non hanno evidenziato alcun legame"_. Al contrario, sottolinea, "_il fatto che alcuni diano come acquisita una correlazione che scientificamente non è provata rischia di ridurre le copertura vaccinali, con il pericolo concreto che possano riemergere malattie gravi ad oggi quasi scomparse". _
