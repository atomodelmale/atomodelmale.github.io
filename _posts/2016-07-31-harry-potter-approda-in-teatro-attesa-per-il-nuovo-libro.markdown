---
author: Il Gorgonauta
comments: true
date: 2016-07-31 09:05:49+00:00
layout: post
link: http://www.atomodelmale.it/2016/07/31/harry-potter-approda-in-teatro-attesa-per-il-nuovo-libro/
slug: harry-potter-approda-in-teatro-attesa-per-il-nuovo-libro
title: Harry Potter approda in teatro. Attesa per il nuovo libro
wordpress_id: 17016
image: uploads/2016/07/harry-potter-the-curious-child-filmi-25102015030049.jpg
categories:
- Intrattenimento
- Libri
tags:
- Potter
---

Harry Potter sbarca in teatro ed è subito corsa al biglietto. Fan e spettatori hanno affollato sabato il Palace Theatre di Londra per il debutto di "Harry Potter and the Cursed Child".

Basato su una storia originale di J. K. Rowling, John Tiffany e Jack Thorne, il volume è il testo del nuovo spettacolo teatrale di Jack Thorne: l'«ottavo capitolo» della saga di Harry Potter e la prima storia ufficiale del maghetto di Hogwarts rappresentata a teatro, dove lo spettacolo è già sold out fino a maggio 2017.

La storia è ambientata 19 anni dopo l'ultimo episodio: Harry, ormai adulto, impiegato al Ministero della Magia, sposato con Ginny e padre di tre figli, deve fare i conti con il suo passato.

A Londra, in migliaia, hanno atteso in fila per ore per acquistare una copia del volume. E la prima, autografata dalla stessa Rowling, è andata a una ragazza italiana residente nella capitale inglese da 4 anni.

Il testo arriverà in Italia per Salani Editore il 24 settembre, in contemporanea con l'ebook italiano che sarà pubblicato da «Pottermore», editore digitale di J. K. Rowling. Ma già in Italia il volume è in cima alle prenotazioni del 2016 anche per Amazon Book.

Il libro si intitolerà "Harry Potter e la maledizione dell'erede".

