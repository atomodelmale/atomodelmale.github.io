---
author: thesave
comments: true
date: 2011-07-31 01:30:23+00:00
layout: post
link: http://www.atomodelmale.it/2011/07/31/riot-il-compressore-di-immagini-che-non-sacrifica-la-qualita/
slug: riot-il-compressore-di-immagini-che-non-sacrifica-la-qualita
title: 'RIOT: il compressore di immagini che non sacrifica la qualità'
wordpress_id: 10019
image: uploads/2011/07/default.jpg
categories:
- Informatica
- Tech &amp; Hacks
tags:
- Facebook
- immagini
---

Avete milioni di immagini sull'Hard Disk che non ce la fa più a contenerle?

Volete inviare ai vostri amici quel centinaio di foto fatte la sera prima, ma non ci stanno tutte come allegato mail?

Spendete ore e ore di attesa per aspettare che Facebook carichi le vostre immagini?

Per questi e altri 1000 problemi di "peso" delle vostre foto arriva una risposta: **RIOT**!

**Rivolta o Rivoluzione?**

![]({{ site.baseurl }}/uploads/2011/07/riot_mare.jpg)

RIOT – rivolta -- così si chiama il software che promette miracoli nel **salvare il sempre esiguo spazio** sui nostri HD, permettendo di comprimere le immagini **senza sacrificare la loro dimensione o qualità**.

Entriamo meglio nel dettaglio.

Iniziamo dicendo che il programma è un **freeware**, quindi "a gratis" e disponibile direttamente sul [sito dell'autore](http://luci.criosweb.ro/riot/).

Grazie alla visualizzazione **Side-by-Side** dell'immagine originale e di quella compressa possiamo **farci un'idea** di come avverrà la compressione e della **qualità** della stessa, ottenendo in tempo reale tanto l'anteprima quanto il file compresso. In alternativa è sempre selezionabile la **visualizzazione singola** per un flusso di lavoro più veloce.

Pur rimanendo molto semplice da usare – non oltre il 3-4 click a immagine, per intenderci – RIOT offre una serie di **strumenti avanzati,** utili anche per gli utenti più smaliziati che hanno bisogno di poter "paciugare" con rate di compressione, grandezze di ridimensionamento o numero di colori, arrivando perfino alla gestione di EXIF ed altri metadati sulle immagini.

A questi si affiancano funzioni "di servizio" come **rotazione** e **zoom**, insieme alle classiche regolazioni di **luminosità**, **contrasto** e **gamma**.

RIOT riesce a gestire i formati più comuni – **JPEG**, **GIF** e **PNG**– ed offre l'indispensabile funzione "**batch**" per la gestione automatizzata di molte immagini.

**La prova sul campo**

Considerando l'immagine **JPEG** sotto riportata di **1190x454 pixel** con **24 bit** di colore e **300 dpi** e del peso di **320,86 KB** come originale, utilizzando l'impostazione consigliata di RIOT con percentuale di **qualità al 75%** e **Chrome Subsampling: Medium (4:2:0)** si ottiene un'immagine ottimizzata di appena **106 KB** (il 33% del peso dell'originale) dalla qualità leggermente inferiore dell'originale (se si fa un ingrandimento si nota la presenza di alcuni artefatti, soprattutto nelle zone più colorate), che senz'altro farà storcere il naso ai puristi dell'immagine, ma che per un caricamento su Facebook, per l'invio come allegato e per risparmiare spazio sull'HD va benissimo.

[caption id="attachment_10020" align="aligncenter" width="300" caption="Clicca sull'immagine per ingrandirla"][![]({{ site.baseurl }}/uploads/2011/07/default.jpg)]({{ site.baseurl }}/uploads/2011/07/default.jpg)[/caption]

Riporto un ennesimo esempio, più immediato ma anche più pratico, questa volta viene preso come originale un **"blocco" di foto di 50 scatti** di dimensione **4000x3000** pixel con **24 bit** di colore e **180dpi** del peso medio di circa 5,5 MB a immagine per **circa 271 MB totali**. Utilizzando la funzione di **batch** del programma, le immagini sono compresse a circa 680 KB l'una (intorno al 12% del peso dell'originale) per un totale di poco più di **35MB**.

Come sempre una prova conta più di 1000 parole, cosa aspettate a provare le mirabolanti qualità di RIOT?

