---
author: Radio Rebelde
comments: true
date: 2016-04-17 20:14:34+00:00
layout: post
link: http://www.atomodelmale.it/2016/04/17/parma-promosso-il-lega-pro/
slug: parma-promosso-il-lega-pro
title: Parma promosso il Lega Pro
wordpress_id: 16680
image: uploads/2016/04/lauria-parma_1072374650x438.jpg
categories:
- Calcio
- Sport
tags:
- Fallimento
- Lega Pro
- Parma
---

Era lo scorso 22 Giugno quando il **Parma Fc** veniva dichiarato fallito, non è passato neanche un anno è il Parma è pronto a raccontare una nuova favola.

La vittoria sul Delta Rovigo consente agli uomini di **Gigi Apolloni** di vincere il girone D di serie D con tre giornate d'anticipo e conquistare cosi' la promozione in **Lega Pro**.

Il successo contro il Delta Rovigo è avvenuto davanti a 15mila spettatori, ma è tutta la stagione che i tifosi parmigiani hanno seguito la squadra guidata da Gigi Apolloni con medie che non si vedevano neanche in serie A.

Dopo il fallimento dello scorso anno, il Parma si è visto costretto a ripartire dalla Serie D, con una nuova dirigenza, sotto la presidenza di **Nevio Scala** e con Luigi Apolloni in panchina. In campo la bandiera **Alessandro Lucarelli,** rimasto per amore della maglia, e numerosi giovani molto interessanti tra tutti **Yves Baraye**, attaccante senegalese di 23 anni, autore di 20 reti e **Kristaps Zommers**, portiere lettone di 19 anni, che si è dimostrato un valore aggiunto per gli emiliani.

La cavalcata dei giocatori gialloblù è stata trionfale, con **85 punti** in 35 partite a tre giornate dalla fine del campionato, unica squadra in Europa senza sconfitte.
Chissà se sarà l'inizio di una nuova favola Parma, dopo quella degli anni novanta che ha emozionato non solo la città emiliana ma buona parte dell'Italia con la sua storia di provinciale sul tetto d'Europa.
