---
author: Radio Rebelde
comments: true
date: 2018-01-31 19:39:34+00:00
layout: post
link: http://www.atomodelmale.it/2018/01/31/olimpiadi-invernali-di-pyeongchang-2018-le-previsioni-danno-allitalia-4-ori/
slug: olimpiadi-invernali-di-pyeongchang-2018-le-previsioni-danno-allitalia-4-ori
title: Olimpiadi Invernali di PyeongChang 2018. Le previsioni danno all'Italia 4 ori
wordpress_id: 18945
image: uploads/2018/01/1200px-PyeongChang_2018_Winter_Olympics.svg_.png
categories:
- Olimpiadi
- Sport
tags:
- Olimpiadi Invernali
- PyeongChang
---

**Sport Illustrated** ha presentato le proprie previsioni sul medagliere delle **Olimpiadi Invernali di PyeongChang 2018**, in programma dal 9 al 25 febbraio. La celebre testata sportiva statunitense ha individuato la **Norvegia** come vincitrice subito davanti alla **Germania** e al **Canada**.
A seguire se la giocheranno Stati Uniti e Francia, da capire anche quali saranno le chance di medaglia della Russia – o meglio, degli Atleti Olimpici di Russia - la cui delegazione sarà mutilata dagli scandali doping, anche se è probabile che alla fine li ritroveremo nelle posizioni che contano. Nella top ten dovrebbero figurare quasi certamente la Cina e l'Austria di Marcel Hirscher, potenza predominante nello sci alpino.

All'**Italia** sono state assegnate 12 medaglie totali: 4 ori, 2 argenti e 6 bronzi per collocarci al dodicesimo posto del medagliere. Sarebbe un risultato decisamente migliore rispetto a Sochi 2014 quando non collezionammo nemmeno un oro. A trionfare, secondo il magazine a stelle e strisce, saranno Dorothea Wierer (inseguimento di biathlon), Michela Moioli (snowboardcross), Federica Pellegrino e Dietmar Noeckler (team sprint di sci di fondo), Francesca Lollobrigida (mass start di speed skating). Nello sci alpino dovrebbero arrivare due allori grazie a Sofia Goggia (argento in combinata alpina e bronzo in discesa libera) e uno per mano di Federica Brignone (bronzo in SuperG). Chicco Pellegrino dovrebbe salire sul podio anche nella prova individuale (terzo posto) mentre non ci sarebbe gloria per Carolina Kostner e per la nostra portabandiera Arianna Fontana.
