---
author: thesave
comments: true
date: 2009-01-07 20:24:33+00:00
layout: post
link: http://www.atomodelmale.it/2009/01/07/curse-of-silence-la-maledizione-dei-cellulari-symbianos-nokia-e-sony-ericsson/
slug: curse-of-silence-la-maledizione-dei-cellulari-symbianos-nokia-e-sony-ericsson
title: Curse of Silence, la maledizione dei cellulari SymbianOS (Nokia e Sony Ericsson)
wordpress_id: 3752
image: uploads/2009/01/symbian.jpeg
categories:
- Tech &amp; Hacks
- Telefonia
tags:
- Bug
- Nokia
---

Avete imbottito di antivirus il vostro computer da tavolo per sconguirare qualsiasi minaccia proveniente dalla rete e non inserite chiavette USB dalla provenienza ignota per stare sul sicuro?

Ben fatto, ma se siete possessori di un telefono Nokia, state attenti, il nuovo anno ha portato un bug che mette a tacere anche i messaggiatori più accaniti!

**La Maledizione del Silenzio**

![symbian]({{ site.baseurl }}/uploads/2009/01/symbian.jpeg)

Alla Nokia non si sono certo goduti le recenti feste. La notizia ha cominciato a fare il giro della rete a fine anno, subito dopo l'annuncio avvenuto durante il **Chaos Computer Comunication Congress** di Berlino.

**Tobias Engel**, membro del Chaos Computer Club tedesco, ha dimostrato davanti ad un'attonita schiera di hackers provenienti da mezzo mondo che **un messaggio di testo opportunatamente confezionato può bloccare completamente l'ulteriore ricezioni di SMS e MMS nei cellulari Nokia** che si basano sulla piattaforma Symbian S60 di 2° (2.6 e 2.8) e 3° (3.0 e 3.1) generazione.

Benchè la definizione tecnica dell'errore di sistema suoni più o meno come "**Remote SMS/MMS Denial of Service**" il mobile-bug è stato subito ribatezzato "**Curse of Silence**" che è traducibile con un maccheronico "**Maledizione del Silenzio**" - gli smanettoni sono dei veri amanti dei nomi altisonanti.

La scoperta ovviamente ha allarmato subito Nokia che ha emanato un comunicato ufficioso in cui **chiede ai singoli operatori telefonici di filtrare i messaggi indirizzati ai telefoni Nokia** potenzialmente dannosi - ufficialmente l'azienda finlandese non ha annunciato nessun riconoscimento del problema ed eventuali soluzioni come ritiri, assistenze o aggiornamenti software.

**Tanti Nokia e qualche cugino**

A soffrire della "Maledizione del Silenzio" sono quindi tutti i cellulari - o smartphone che dir si voglia - che utilizzano il sistema operativo SymbianOS, quindi tutti i Nokia S60 con sistema operativo in versione 2.6, 2.8, 3.0 e 3.1 sono potenzialmente a rischio di blocco silenzioso.

Anche i cugini minori che condividono lo stesso sistema operativo - come i Sony Ericsson - parenti dei più blasonati Nokia, sono passibili dello stesso problema.

La semplicità di questo attacco è disarmante, basta un qualsiasi cellulare con l'opzione di inviare un messaggio di testo SMS come "**Internet Electronic Mail**" ed il gioco è fatto, è stato anche proposto un video - a titolo informativo, s'intende -  che spiega come spedire l'SMS maledetto.

Ovviamente "don't try this at home" - non provatelo a casa.

Intanto i possessori di Nokia accendono un cero nella speranza di poter continuare a ricevere gli amati/odiati SMS.
