---
author: thesave
comments: true
date: 2010-05-14 13:55:47+00:00
layout: post
link: http://www.atomodelmale.it/2010/05/14/agora/
slug: agora
title: Agora
wordpress_id: 7406
image: uploads/2010/05/agora_05.jpg
categories:
- Cinema
- Drammatico
tags:
- Astronomia
- Filosofia
- Matematica
- Rachel Weisz
- Storico
---

**Alessandria d'Egitto, V Secolo D.C.**

![]({{ site.baseurl }}/uploads/2010/05/agora.jpg)

Alessandria. Un **calderone multiculturale** nel grembo del Mediterraneo, culla della **civiltà occidentale**, dove la **logica** e la **filosofia** della **Grecia  classica** s'incontrano e si scontrano con la **religiosità Medio  Orientale**.

Il tempo è quello del **V secolo** D.C., il **tumulto religioso** è palpabile e vede contrapporsi la benestante casta **nobiliare**, legata agli antichi **culti politeisti**, e quella dei **poveri** e dei **servi**, **cristianizzati** dal messaggio di libertà e redenzione proclamato dal Salvatore.

Incastonata in questo situazione, si svolge la storia di **Ipazia** – interpretata dall'ottima **Rachel Weisz** –, **filosofa** per scelta, ma **martire** – pagana -- per disgrazia. Intelligente quanto affascinante, la giovane donna, oltre ad essere impegnata nello **svelare i meccanismi** che muovono "_il sole e l'altre stelle_", **insegna** filosofia, astronomia e matematica ai nobili alessandrini.

![]({{ site.baseurl }}/uploads/2010/05/agora_05.jpg)

**Cerchi** – a partire dal titolo stesso del film --, **ellissi**, **geometria**, ma anche **astri**, **stelle** e **pianeti**, questi sono gli unici ideali che guidano la giovane protagonista, forte di quel **ragionamento  matematico**, che non ripone nella sapienza antica il proprio vigore, ma nella **curiosità** e nel **dubbio**, nel saper **guardare  oltre** gli assunti e i teoremi, cercando di comprendere il creato non per ciò che viene raccontato, ma per ciò che è.

Mentre vediamo una Ipazia sempre più impegnata nella discussione delle **tesi  tolemaiche** e **dell'eliocentrismo**, la città di Alessandria è in fermento, la **convivenza** tra le religioni nella città diviene ben presto **insostenibile** e sfocia nella guerra di religione, anticamera della **decimazione  dei  pagani** restii alla conversione e della **distruzione** della famosa **biblioteca** della città, deposito di tutto il **sapere  umanistico** e **scientifico** del tempo, **distrutto** dai cristiani perché ritenuto anch'esso **impuro**.

Benché **estranea** a queste **lotte  per  il  potere** – terreno, oltre che religioso –, la povera Ipazia ne subirà le **estreme  conseguenze**, a causa del proprio credo "pagano" e dell'irrinunciabile **amore  per  la scienza e la filosofia**.

**Il sonno della ragione genera mostri**

![]({{ site.baseurl }}/uploads/2010/05/rachel-weisz-e-hypatia-di-alessandria-in-una-sequenza-del-film-agora-133975.jpg)

Benché il regista **Alejandro  Amenabar** racconti una versione **romanzata** della **vita  di  Ipazia**, la vera protagonista del film è l'eterna **battaglia** – tanto ieri quanto oggi -- tra **ragione** e **religione**, denunciando gli **eccessi  estremisti** che infiammano il fondamentalismo religioso, di tutte le religioni.

Badate bene, il film è tutt'altro che un **attacco  al  cristianesimo** – come si è letto da più parti in rete --, ma una critica a qualsiasi radicalismo religioso.

Così come ad inizio pellicola i **lupi  pagani** assoggettano gli **agnelli  cristiani**, caratterizzati altresì dal **messaggio** di **libertà** ed **altruismo** diffuso dai **paraboloni**, una volta assurti al potere, saranno proprio questi ultimi ad **assoggettare** pagani e ebrei, fomentando **l'odio  religioso. Dubitare**, farsi delle domande e **mettere  in  discussione** le leggi della natura diventa un **reato  capitale** in  una **società teocratica** basata sui dogmi religiosi. La scienza, unica fede professata da Ipazia, sarà la sua **condanna**.

E' proprio la **cieca fede** a portare **sull'orlo del baratro la scienza**, che solamente col rinascimento si risveglierà da un **torpore  millenario**.
