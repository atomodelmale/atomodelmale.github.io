---
author: thesave
comments: true
date: 2008-02-13 08:46:28+00:00
layout: post
link: http://www.atomodelmale.it/2008/02/13/sarkozy-e-il-pi-to-pi/
slug: sarkozy-e-il-pi-to-pi
title: Sarkozy e il Pi-to-Pi
wordpress_id: 931
image: uploads/2008/10/sarkozy.png
categories:
- Blog
- File-sharing
tags:
- Anti-Pirateria
- Denis Olivennes
- Informatico
- Lista
- Nera
- Peer
- Punto
- Sarkozy
---

Avevo già parlato di offuscamento dati, filtraggio dei pacchetti e menate simili in "**[Senza Filtro grazie...](/2007/03/27/senza-filtro-grazie/#more-105)**", ma dopo aver letto **[questa](http://punto-informatico.it/p.aspx?i=2188407)** notizia su **Punto Informatico**, non posso fare a meno di tornarne a parlare.

Immagino che i più svegli di voi abbiano già scorso tutto l'articolo i **Gaia Bottà** su PI, ma per quei pigroni che amano i riassunti cercherò di fare un sommario approssimativo di quando scritto:

![]({{ site.baseurl }}/uploads/2008/10/sarkozy.png)

A quanto pare già da un po' di tempo il caro "**Sheriff Sarko**", oltre ad intessere più o meno chiacchierate relazioni amorose con belle modelle Italo-Francesi, **si è dedicato attivamente** anche **ai  problemi riguardanti** il diritto d'autore nel web, il file-sharing ed in generale il fenomeno (s)conosciuto ai più detto **Peer-to-Peer.**

<blockquote>_Piccolo abstract:_

_ Da un certo punto di vista ammiro "**Monsieur le President**": non credevo che ci potesse essere un politico abbastanza aggiornato da poter parlare di Internet Service Provider (ISP), diritto di internet, file-sharing, filtraggio dati e via di questo passo._

_Segno che, come al solito, i nostri politici sono **in leggera controtendenza culturale**... ma questo è un altro discorso che esula i fini di quest'articolo._</blockquote>

Tornando in tema, Sarkozy parla di si di ISP, P2P e diritto d'autore... peccato che nello stesso discorso ci metta concetti come: **liste nere, "sniffing" dei pacchetti e "violazione della privacy"**.

![]({{ site.baseurl }}/uploads/2008/10/olivennes1.png)

A quanto pare, dopo il rapporto di **Denis Olivennes** (Chief Executive Officer della **Fédération Nationale d'Achats pour Cadres**) sul livello di diffusione della pirateria informatica e su **sistemi anti-pirateria "di qualità"**(rinominata in patria "**Mission  Olivennes**") in Francia, il buon Sceriffo ha deciso di chiede al Parlamento il varo di una legge che garantisca **avvertimenti e sanzioni divisi in tre "gradi di reato"**.

	
  1. Alla prima violazione, viene inviata una **mail d'ingiunzione** a desistere al piratone di turno;

	
  2. Ne caso di riscontrata recidività, il piratone si vedrà **sospendere la fornitura di banda** da parte del proprio ISP;

	
  3. Infine, se proprio non può fare a meno di scaricare l'ultimo CD piratato di Raul Casadei, **l'ISP è tenuto a terminare il contratto col cliente**, lasciandolo, de-facto, senza il servizio.

![]({{ site.baseurl }}/uploads/2008/10/lucchetto.png)

Come potete notare facilmente, in tutti i casi è sempre e comunque l'ISP il "**cerbero**" che sniffa il traffico e azzanna la preda. Tanto che è in previsione la costituzione di un database di **una lista nera condivisa da tutti gli ISP** degli utenti "colti in flagranza": **evviva la privacy**!

Il disegno dell'agguerrito Sarko è ben delineato e, benché i propositi di combattere la pirateria siano coadiuvati dalla promessa delle Major francesi di **fornire un servizio di qualità superiore a prezzi competitivi**, tutta la faccenda puzza di "Grande Fratello" e via discorrendo.

Intanto anche in Inghilterra sembra che stia prendendo piede l'idea di scopiazzare la proposta del "President" d'oltremanica con sanzioni e proposte simili a quelle francesi.

Noi, come sempre, rimaniamo con le antenne ben drizzate per cogliere tutte le informazioni a riguardo...
