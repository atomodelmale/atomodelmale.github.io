---
author: Radio Rebelde
comments: true
date: 2008-12-05 18:41:50+00:00
layout: post
link: http://www.atomodelmale.it/2008/12/05/twilight/
slug: twilight
title: Twilight
wordpress_id: 3371
image: uploads/2008/12/twilight-01.jpg
categories:
- Cinema
tags:
- Catherine Hardwicke
- Fantasy
- Fenomeno
- Kristen Stewart
- Robert Pattinson
- Vampiri
---

Tratto dal primo dei romanzi-culto di Stephenie Meyer, **Twilight** si impone sul mercato cinematografico come il film cult di questa stagione.
Il film, infatti, ha già raggiunto i **90 milioni di dollari di incassi** in tutto il mondo, bensì non sia ancora uscito in tutti i mercati nazionali principali, e ha incassato 70.55 milioni di dollari negli USA e ha superato i 5 milioni di euro in Italia. Grazie a queste cifre, Catherine Hardwicke è diventata la regista che ha ottenuto al botteghino il più alto incasso d'apertura, superando la collega Mimi Leder che deteneva il precedente record con il film Deep Impact.

**Trama**
_Bella Swan_ è sempre stata diversa dai suoi compagni, non le è mai importato di fare amicizia con le ragazze più alla moda del suo liceo di Phoenix. Quando la mamma di Bella si risposa e manda a vivere la figlia con il padre, nella piovosa cittadina di Forks, Bella non prevede affatto che la sua vita possa subire grandi cambiamenti. Almeno fino a quando non incontra il misterioso e bellissimo _Edward Cullen_, un ragazzo diverso da chiunque altro abbia mai conosciuto. Edward è intelligente e solitario proprio come lei e presto, Bella ed Edward si lasceranno trascinare in una storia d'amore appassionata e decisamente poco convenzionale (ma molto convenzionale quando si parla di film fantasy) tra lei, classica ragazza acqua e sapone, e lui, vampiro.

**Cast**
Per **Kristen Stewart** e **Robert Pattinson**, rispettivamente nel film Bella e Edward,  Twilight rappresenterà sicuramente la svolta. I due tuttavia, nonostante siano ancora molto giovani (18 lei e 22 lui), non sono comunque volti nuovi del grande schermo. Pattinson sarà già noto ai molti fan di Harry Potter nei panni di Cedric Diggory mentre Kristen Stewart vanta già numerose parti tra le quali la figlia di Jodie Foster  nel thriller Panic  Room e la ragazzina che vive nella roulotte in [Into the Wild](/2008/02/18/into-the-wild.html).

**Giudizio**
Onestamente non ho letto il libro quindi non posso fare paragoni a riguardo. Mi sento comunque di dire che se considerato nella categoria dei film adolescenziali il film non demerita.
Catherine Hardwicke (già regista di Thirtenn)  sa come gestire i teenager, cerca di rendere plausibile un amore impossibile e dirige i suoi allievi puntando dritto al sequel. Twilight non è solo film, ma fenomeno generazionale e come tale riempirà schermi e rotocalchi.

Non mi resta , quindi, che darvi appuntamento al sequel  **New Moon** , previsto per il momento per il 2010, per  dare una dimensione al fenomeno Twilight.

Radio Rebelde.
