---
author: Il Gorgonauta
comments: true
date: 2008-11-02 23:53:50+00:00
layout: post
link: http://www.atomodelmale.it/2008/11/03/somalia-ritorna-la-lapidazione/
slug: somalia-ritorna-la-lapidazione
title: Somalia, ritorna la lapidazione.
wordpress_id: 3032
image: uploads/2008/11/2008-11-02-somalia-ritorna-la-lapidazione.jpg
categories:
- Blog
- Guerra
tags:
- Africa
- Congo
- Corti
- Islamiche
- Lapidazione
- Somalia
---

Ennesimo orrore : in **Somalia** nella località di Chisimaio (situata a circa 520 chilometri da Mogadiscio) testimoni oculari riferiscono di una **lapidazione** pubblica di una giovane donna (di nome Asha Ibrahim Dhuhulow e di soli 23 anni) accusata di adulterio, a cui hanno dovuto assistere gli stessi parenti della vittima. Autori del brutale gesto miliziani somali fedeli alle deposte Corti Islamiche.

La ragazza, dopo essere stata portata sul luogo del supplizio a bordo di un furgone, con il volto coperto da un panno nero e con un velo verde sul capo, mentre veniva legata mani e piede, ha cominciato a divincolarsi ed urlare, nonostante la _confessione (?) _di colpevolezza resa (_a quanto pare)_ ai giudici. Un parente ha cercato a questo punto di soccorrere la giovane donna ma gli integralisti a guardia della condannata hanno aperto il fuoco, uccidendo un bambino. Per i congiunti si è trattato di un processo coranico iniquo ma i giudicanti si sono limitati a replicare che puniranno in maniera adeguata colui che ha ucciso il bimbo.

L'**Unione delle Corti islamiche** raggruppa le varie corti islamiche "di quartiere" che esistevano a Mogadiscio fino al 2006, e che avevano la funzione di dirimere le contese locali e di interessarsi all'aspetto sociale della zona. Dopo l'attacco all'inizio del 2006 subito da parte dei **Signori della guerra**, capi-clan locali, le corti islamiche locali si unirono nell'_Unione delle Corti islamiche_ e, appoggiate dalla popolazione, presero il controllo della capitale e della parte centro-meridionale del paese, cercando di imporre la rigida osservanza della legge islamica.

Nel dicembre dello stesso anno il governo provvisorio somalo, aiutato dalle truppe etiopi, riusci a riprendere il controllo della città ma da allora gli scontri tra i vari contendenti (signori della guerra, miliziani islamici, truppe somale ed etiopi) non sono mai cessati e vaste zone della Somalia sono sotto il controllo dell'uno e degli altri, causando tra l'altro una gravissima crisi umanitaria, sopratutto nella capitale, dove tra guerra e miseria gli sfollati hanno raggiunto il numero di circa un milione.

Nel frattempo anche nella **Repubblica Democratica del Congo,** nella provincia del **Kivu Nord**, nei giorni scorsi sono avvenuti scontri tra l'esercito regolare e i miliziani del Consiglio nazionale per la difesa del popolo di _Laurent Nkunda_, un ex generale congolese ora a capo dei ribelli per la liberazione dell'omonima provincia. Un convoglio umanitario ha raggiunto le zone maggiormente colpite dalla nuova crisi ma si teme un'altra (l'ennesima purtroppo) catastrofe umanitaria.

Il Gorgonauta.
