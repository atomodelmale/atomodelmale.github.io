---
author: thesave
comments: true
date: 2010-02-28 14:12:02+00:00
layout: post
link: http://www.atomodelmale.it/2010/02/28/bioshock2-il-ritorno-del-big-daddy/
slug: bioshock2-il-ritorno-del-big-daddy
title: Bioshock2, il ritorno del Big Daddy
wordpress_id: 6857
image: uploads/2010/02/bioshock2.jpeg
categories:
- Videogiochi
tags:
- Andrew Ryan
- Big
- Bioshock
- Daddy
- Genetica
- Rapture
- Utopia
---

A 3 anni di distanza dalla nostra ultima avventura a **Rapture** torniamo sotto qualche milione di metri cubi d'acqua salata, questa volta scavalcando la barricata e guardando la decaduta città utopica di **Andrew Ryan** con gli occhi e le orecchie di un **Big Daddy**.

**Di trame, fili ed orditi**

![]({{ site.baseurl }}/uploads/2010/02/bioshock2.jpg)È il **1959** – un anno prima dell'arrivo a Rapture di **Jack**, il protagonista del primo episodio – senza sapere né perché né percome ci ritroviamo nei panni di un Big Daddy, con la nostra "**Little Sister**" che amiamo sopra ogni cosa, impegnati nell'atavico compito di **collezionare l'Adam** dai cadaveri della città decaduta.

Come abbiamo già avuto modo di scoprire prendendo il controllo di Jack nel capitolo precedente, **Rapture è una città ormai distrutta** popolata da quegli aborti genetici impazziti chiamati "**ricombinanti**".

Quegli stessi **plasmidi** che promettevano di creare una **società evoluta, egalitaria e superiore** hanno decretato la fine del sogno di Ryan e la morte di migliaia di persone. All'interno di questa **lucida follia**, i Big Daddy e le Little Sister vengono creati in laboratorio per collezionare l'Adam – il fattore ricombinante – dai cadaveri, in modo da poter permettere al mercato dei plasmidi di prosperare indisturbato.

Dal canto nostro facciamo parte di questa **infernale macchina di morte e depravazione** come Big Daddy – col nome di **Delta** -- ![]({{ site.baseurl }}/uploads/2010/02/Bioshock2svelateleBigSisters.jpg)

impegnati nel proteggere la nostra sorellina,**Eleonor**. Con lei condividiamo un **legame indissolubile** che esula il semplice amore paterno, è qualcosa che condiziona il fisico e la mente e che, se sottovalutato, può portare alla morte. Ovviamente il tutto non poteva andare avanti in eterno – e senza pathos che storia sarebbe? --, la **dottoressa Lamb** – scienziata co-creatrice di Big Daddy e Little Sister – ci mette nelle mani una pistola, ci chiede gentilmente di puntarcela alle tempie e di premere il grilletto: uno sparo, e **tutto si fa buio**.

L'oblio, la morte, le tenebre, poi una voce, è Eleonor, non ci ha lasciati, non può e non vuole farlo, vediamo una **luce**, una luce sempre più accecante e, in men che non si dica, siamo di nuovo **vivi e vegeti**, pronti ad entrare per l'ennesima volta nel nostro scomodo scafandro, trivella nella destra e plasmidi nella sinistra: **Eleonor ha bisogno di noi**!

**Big Daddy, Little Sister, Big Sister e ... Little Daddy?!**

Che dire di questo nuovo – attesissimo – capitolo del blockbuster "made in 2K"?! **Qualche lode e troppe infamie, a dire la verità.**

![]({{ site.baseurl }}/uploads/2010/02/bioshock_2.jpg)

Se il **primo capitolo** aveva rapito milioni di giocatori per il proprio **gameplay innovativo** – nato dalla sinergia tra plasmidi ed armi convenzionali – ma soprattutto per la **bellissima trama** che spingeva il giocatore a perdere ore e ore nei meandri di Rapture, questo secondo capitolo **ricalca la stessa impostazione del predecessore**, mettendoci però dalla parte dei "cattivi", cioè quella dei Big Daddy.

Sia chiaro, la distinzione non è così netta, tanto da sembra più una **variazione sul tema** del primo episodio piuttosto che un nuovo movimento della tenebrosa sinfonia di Rapture. Il **senso di dejà vu** è palpabile, accresciuto da una certa **ripetitività** del level design, per non parlare della continua ed incessante richiesta di **scegliere** tra il bene ed il male – in base al trattamento riservato alle sorelline sparse per i livelli – che dopo la quarta/quinta sorellina si trasforma in una **noiosa melina** per allungare la durata del gioco.

Attenzione, non voglio che pensiate che Bioshock2 sia il solito "more of the same", anzi, **è una vera e proprio nuova ramificazione della storia di Rapture** che riporta al giocatore alcune vecchie conoscenze – La Tenenbaum, Fontaine e Ryan in primis --, spiegando alcune parti "taciute" del primo episodio oltre ad introdurre nuovi protagonisti e "cattivi" come le Big Sister ed **aggiungendo un'ulteriore dimensione alle dinamiche di gioco** del predecessore.

![]({{ site.baseurl }}/uploads/2010/02/bioshock2.jpg)

Purtroppo questo nuovo capitolo della saga di Rapture **risente della popolarità dell'illustre predecessore**, di cui cerca – con qualche scivolone – di ripercorrerne la trama e la giocabilità. Discorso a parte andrebbe fatto per l'**implementazione multiplayer** – a cui forse è stata dedicato un interesse maggiore da parte di 2K – ma che non essendo un particolare amante del genere non ho potuto apprezzare.

Senz'altro questa nuova avventura sarà **un capitolo importante per ogni fan della serie**, ma a molti sembrerà una **pallida ricombinazione** – tanto per rimanere in tema – **delle dinamiche del predecessore**: un po' più di audacia nella trama e nelle innovazioni avrebbe potuto portare ad un degno successore, senza rimanere invischiati in un ciclo auto-celebrativo che rischia di risultare  monotono già a metà del gioco.
