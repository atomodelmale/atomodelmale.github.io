---
author: thesave
comments: true
date: 2011-02-19 13:36:12+00:00
layout: post
link: http://www.atomodelmale.it/2011/02/19/tutti-i-ceo-del-presidente/
slug: tutti-i-ceo-del-presidente
title: Tutti i CEO del Presidente
wordpress_id: 8991
image: uploads/2011/02/Cena.jpg
categories:
- Economia
tags:
- Apple
- Barack Obama
- Facebook
- Google
- Mark Zuckerberg
- Steve Jobs
- Yahoo
---

Sono 13 (14?), riuniti per una cena intima e informale.

Gesù e gli apostoli?

No, il presidente **Obama** e i più importanti **tecnologi** (e tecnocrati) della Silicon Valley.

![]({{ site.baseurl }}/uploads/2011/02/Cena.jpg)

Conosciamoli in dettaglio partendo da sinistra:

	
  * **Eric Schmidt**- CEO di **Google** e grande sostenitore di Obama. L'odierna associazione internet=google la si deve anche a lui. Entrato alla dirigenza di Big G ad inizio millennio cederà presto il posto al co-fondatore Larry Page.

	
  * **Art Levinson** - CEO di una delle più importanti società di biotecnologica, la **Genentech**. Impegnato politicamente a supporto della riforma sanitaria tanto voluta dal Mr. President.

	
  * **John Chambers**- CEO di **Cisco**, leader mondiale dei sistemi di networking. Da molti considerato un "termometro" per stimare la salute dell'economia americana.

	
  * **John Doerr**- venture capitalist della Kleiner Perkins. Tramite la KP ha finanziato start-up di successo come Google, Sun e Amazon. Fa parte dell'Economic Recovery Advisory Board di Obama dal 2009.

	
  * **Larry Ellison** - CEO di **Oracle**, la leader nel settore dei database che ha recentemente comprato la Sun Microsystem. Fondatore della compagnia, Ellison è conosciuto soprattuto per la lussuosissima vita che passa tra donne, ville, aerei e barche. Qualcuno dice che possieda un'armatura iper-tecnologica e si faccia chiamare Iron-Man ;)

	
  * **Steve Westly** - Manager della **Westly Group**, venture capital impegnata nel finanziamento delle aziende della "Green Economy" tanto cara a Obama.

	
  * **Reed Hastings** - CEO di **Netflix**, azienda di distribuzione film tramite DVD a cui ha recentemente aggiunto lo streaming. La rapida crescita ottenuta tramite IPO la rende un perfetto per tutte le piccole aziende hi-tech.

	
  * **John Hennessy** - Preside della **Stanford University**. Benché non faccia propriamente parte dell'industria, Hennessy è a capo di una delle università meglio integrate col mondo del lavoro, con l'industria e le venture capital.

	
  * **Steve Jobs** - Alla sinistra di Obama, c'è bisogno di presentarlo? CEO di **Apple** e visionario di prodotti come iPad, iPod e iPhone. Le sue condizioni di salute preoccupano fan e impiegati, a quanto pare sembrano influenzare i titoli della Mela più dei suoi report quadrimestrali.

	
  * **Carol Bartz** - CEO di **Yahoo**. L'azienda sta subendo un lento ma costante declino che richiederebbe una forte scrollata dal torpore accumulato.

	
  * ![]({{ site.baseurl }}/uploads/2011/02/obama-zuckerberg.jpg)

**Mark Zuckerberg** - Altro personaggio che non necessita presentazioni. CEO dell'impero **Facebook**, ha all'attivo un film candidato agli Oscar e un'azienda quotata 60 miliardi di dollari. Siede alla destra di Obama e si sta trasformando in un filantropo come Buffet e Gates prima di lui. Riguardo al suo incontro con Obama i giornali titolano: "_L'uomo più potente del mondo incontra il presidente degli Stati Uniti_".

La cena si è svolta in privato e lontana da microfoni e telecamere, peccato, perché sarebbe stato interessante sapere il tono e gli argomenti di conversazione del desco.

Ad ogni modo trovo questa foto veramente significativa, racchiudendo in un solo scatto un decennio di industria hi-tech.

Grande assenteista **Microsoft**, che abbia organizzato un tête-à-tête clandestino col presidente?
