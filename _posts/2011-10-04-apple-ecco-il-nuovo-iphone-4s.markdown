---
author: Il Gorgonauta
comments: true
date: 2011-10-04 20:03:08+00:00
layout: post
link: http://www.atomodelmale.it/2011/10/04/apple-ecco-il-nuovo-iphone-4s/
slug: apple-ecco-il-nuovo-iphone-4s
title: Apple, ecco il nuovo iPhone. 4S.
wordpress_id: 10566
image: uploads/2011/10/iphone-4s.jpg
categories:
- Tech &amp; Hacks
tags:
- Apple
- Iphone
- Smartphone
---


E' stato il nuovo ad di Apple **Tim Cook** a presentare l'ultimo gioiello della casa di Cupertino. Dopo tanta attesa e tante voci di corridoio il nuovo **iPhone** non ha più segreti. E le sorprese, come sempre, non mancano (se non per l'estetica, sostanzialmente identica, almeno per quanto riguarda la componente hardware).

Partiamo innanzitutto dal modello, non 5 bensì 4s. In pratica una versione migliorata e aggiornata del "vecchio" modello, il 4 per l'appunto.

Le migliorie infatti sono evidenti e rendono il 4s più veloce e potente rispetto al suo predecessore. Merito del nuovo processore A5 Dual Core che pulsa all'interno dello smartphone, lo stesso dell'iPad 2. Novità anche per quanto riguarda la batteria, il cui rendimento è stato ottimizzato e ampliato.

Per quanto riguarda i problemi di antenna rilevati nello scorso modello, il nuovo iPhone non dovrebbe invece risentirne grazie ad una nuova architettura interna e alla capacità dello smartphone di gestire le due antenne interne a seconda della modalità di funzionamento.

La fotocamera poi passa da 5 a 8 megapixel per una risoluzione di 3264x2448. L'iPhone 4s dipone inoltre di Siri, il nuovo sistema di comandi e riconoscimento vocale.

Oltre al lancio del nuovo iPhone è prevista l'uscita (il 12 ottobre) dell'i OS5, la quinta versione del sistema operativo mobile di Apple. Anche in questo caso tante novità interessanti, da un sistema di messaggistica riservato agli utenti iOs a una profonda integrazione con Twitter.

Per quanto riguarda invece il nuovo iPhone (versione nera o bianca da 16, 32 o 64 GB) bisognerà aspettare solo qualche giorno in più, il 14 ottobre. Questo almeno per i più fortunati (americani, canadesi, australiani, inglesi, francesi, tedeschi e giapponesi) mentre per quanto riguarda l'Italia bisognerà aspettare almeno fino al 28.
