---
author: Radio Rebelde
comments: true
date: 2007-08-28 20:41:24+00:00
layout: post
link: http://www.atomodelmale.it/2007/08/28/ripuliamo-le-citta-dai-lavavetri/
slug: ripuliamo-le-citta-dai-lavavetri
title: Ripuliamo le città dai lavavetri
wordpress_id: 807
image: uploads/2008/10/stor_6924785_32570.jpg
categories:
- Blog
- Italia
tags:
- Firenze
- Immigrazione
- Lavavetri
- Multa
- Racket
---

Quanti di noi almeno una volta sono stati infastiditi da un **lavavetri** che nonostante  il nostro rifiuto al suo servizio ci ha "lavato" il parabrezza con la sua  acqua sporca. Ebbene la giunta comunale di centrosinistra di Firenze guidata dal sindaco **Leonardo Domenici** dichiara guerra a chi fa la posta ai semafori armato di spugna. Per effetto di un'ordinanza "urgente", da stamani chiunque venga colto sul fatto ai semafori del capoluogo toscano finisce davanti al giudice e rischia, oltre al sequestro degli attrezzi, una pena che può arrivare fino a tre mesi d'arresto o una multa da 206 euro.

"Negli ultimi tempi c'è stata un'impennata di segnalazioni e reclami da parte dei cittadini, perché i lavavetri sono diventati aggressivi, non chiedono permesso: ti mettono direttamente la spugna sul parabrezza e a volte nascono discussioni e alterchi, che nel caso di donne sole in auto possono diventare pericolosi", spiega l'assessore Cioni.

Contrastanti ovviamente le reazioni. **Roberto Calderoli**, coordinatore delle segreterie nazionali della Lega Nord,  non si lascia scappare l'occasione e afferma : "Una tessera di socio sostenitore della Lega non gliela leva nessuno (riferendosi all'assessore diessino), e anzi mi premurerò di inviargliela personalmente io stesso, insieme ad una foto di Gentilini, a cui sicuramente l'amministrazione di Firenze si è ispirata per adottare queste misure".

Critico invece il ministro della Solidarietà Sociale, Paolo Ferrero, per cui quello dei lavavetri è "un problema sociale, non di ordine pubblico". Secondo il ministro rifondarolo "le scelte assunte a Firenze vanno nella direzione opposta a ciò che serve". Per affrontare problemi di questo tipo Ferrero invoca piuttosto una mediazione sociale, "fatta salva la sacrosanta repressione di aggressioni e comportamenti violenti".

Personalmente sono molto pessimista sull'efficacia di questo tipo di provvedimento: se gli vengono ritirati gli attrezzi non credo sia per loro un grande problema provvedere a trovarne altri visto che dietro ai lavavetri, a coloro che chiedono l'elemosina c'è dietro un capo che " li gestisce", se gli viene fatta una multa visto che sono dei poveracci dove troveranno mai 206 euro?...e la barzelletta dei 3 mesi d'arresto mi fa molto ridire … scarcerano assassini e mettono in carcere dei lavavetri … ma dai!!!

Tuttavia un plauso l'amministrazione fiorentina lo merita almeno per il tentativo di risolvere il problema anche se dubito che prendersela contro i singoli serva a risolvere il problema..... infatti sicuramente per il prossimo mese (al massimo per i prossimi due) i vigili useranno la mano pesante ma  pian piano allenteranno la morsa e il problema ritornerà.... il vero problema, a mio avviso,  non è il singolo "lavavetri" ma il racket che gestisce questo tipo di "affari"....

Radio Rebelde.
