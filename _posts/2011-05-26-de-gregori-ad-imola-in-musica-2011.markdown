---
author: Radio Rebelde
comments: true
date: 2011-05-26 19:52:57+00:00
layout: post
link: http://www.atomodelmale.it/2011/05/26/de-gregori-ad-imola-in-musica-2011/
slug: de-gregori-ad-imola-in-musica-2011
title: De Gregori ad Imola in Musica 2011.
wordpress_id: 9628
image: uploads/2011/05/imola-in-musica-2011.jpg
categories:
- Imola e Dintorni
- Musica
tags:
- '2011'
- De Gregori
- Imola in Musica
---


Quest'anno **‘Imola in Musica'** spegnerà 16 candeline e come nelle edizioni precedenti ogni angolo del centro storico si trasformerà in palcoscenico, sotto l'influsso del rock o del pop, del jazz o della musica etnica, di quella classica o lirica, della musica antica o rinascimentale.

Sarà **De Gregori** la punta di diamente di questa edizione, il cantautore romano si esibirà sabato 11 giugno in piazza Matteotti, con ingresso gratuito.

Con de Gregori, la manifestazione conferma la propria passione per la musica d'autore e per tutti quegli artisti che si ispirano a modelli musicali ‘alti', quasi sempre lontani dalle mode e dai condizionamenti commerciali. Nel corso degli anni, sul palco di ‘Imola in Musica' si sono infatti esibiti tra gli altri i Nomadi, Edoardo Bennato, Ron, Mario Venuti, Samuele Bersani, Simone Cristicchi, Roberto Vecchioni e Pino Daniele.

Domenica 12 Giugno sarà la volta dei I **Khorakhanè** giovane gruppo musicale italiano, formatosi a Meldola, nato come tribute band a Fabrizio De Andrè, dal 2003 hanno cominciato a lavorare a brani inediti, che li hanno portati a vincere l'edizione 2006 di SanremoLab.

A parte i grandi nomi la manifestazione conferma l'ambizione di offrire a tutti gli appassionati di musica l'occasione di gustare un programma ricco di eventi musicali del tutto particolare per la sua eterogeneità e in maniera del tutto gratuita.

La kermesse musicale più attesa della città quest'anno farà da traino ad una new-entry del panorama musicale imolese, il **Sonisphere** Festival, atteso in autodromo il 25 e 26 che avrà come protagonisti tra gli altri gli Iron Maiden, i Linkin Park, i My chemical romance, i Sum 41 e tanti altri ancora.
