---
author: Il Gorgonauta
comments: true
date: 2016-01-30 10:20:23+00:00
layout: post
link: http://www.atomodelmale.it/2016/01/30/cala-il-prezzo-del-petrolio-ma-non-quello-dei-biglietti-aerei/
slug: cala-il-prezzo-del-petrolio-ma-non-quello-dei-biglietti-aerei
title: Cala il prezzo del petrolio. Ma non quello dei biglietti aerei
wordpress_id: 16463
image: uploads/2008/04/aereo4.jpg
categories:
- Economia
- Notizie
- Trasporti
tags:
- Aereo
- Biglietto
---

Il petrolio crolla a meno di 30 dollari al barile. I consumatori si aspettano un corrispondente calo dei carburanti. Ma non è cosi.

Questo non vale solo per la benzina, ma anche per i biglietti aerei. Le compagnie, invece di abbassare i prezzi, si tengono i soldi risparmiati. Per premiare gli azionisti o rinnovare la flotta.

C'è pure la presa in giro finale. La sovrattassa carburante, introdotta quando il petrolio veleggiava intorno ai 100 dollari, non è stata tolta. Oggi ha cambiato solo nome e il costo del biglietto è rimasto invariato. Non si chiama più fuel surcharge ma semplicemente YQ. Sigla che nasconde più genericamente "tasse imposte dalla compagnia" senza precisare se legate o meno agli idrocarburi.

Partiamo dai numeri. Le compagnie hanno speso nel 2015 poco più di 180 miliardi di euro per riempire i serbatoi dei loro voli, 46 miliardi in meno dei 226 dell'anno precedente. Nel 2016 la bolletta per il pieno di **Boeing** e **Airbus** potrebbe scendere a 135 miliardi.

Tuttavia il costo medio dei biglietti nel 2015, calcola il capo economista della **Iata** (l'organizzazione mondiale delle aeroelinee) Brian Pearce, è sceso del 5%. I dati raccolti sul campo da fonti indipendenti non vanno meglio: le tariffe domestiche sul mercato Usa sono calate nel primo semestre del 2015 dell'1%,

Pure FareCompare, una delle più autorevoli realtà del trasporto aereo, sostiene che il prezzo dei biglietti è oggi in linea con quello del 2014, malgrado nello stesso periodo il greggio sia sceso del 70%.

E allora dove finiscono i soldi risparmiatati? Se li sono tenuti in tasca le compagnie, utilizzandoli non per sforbiciare le tariffe, ma per premiare gli azionisti, aumentare gli stipendi dei dipendenti o investire sulla flotta.
