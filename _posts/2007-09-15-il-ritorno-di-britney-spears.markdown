---
author: Il Gorgonauta
comments: true
date: 2007-09-15 11:43:21+00:00
layout: post
link: http://www.atomodelmale.it/2007/09/15/il-ritorno-di-britney-spears/
slug: il-ritorno-di-britney-spears
title: Il ritorno di Britney Spears.
wordpress_id: 819
image: uploads/2008/10/spearsbritney.jpg
categories:
- Blog
- Musica
tags:
- Britney Spears
---

**Mtv Video Music Awards 2007**. Sul palco, per esibirsi e presentare il suo nuovo singolo Gimme More, appare **Britney Spears**. Dopo 3 anni di assenza, la cantane americana calca di nuovo un palcoscenico, in una prestazione di per se deludente. La Spears, vestita da spogliarellista, è sembrata fuori forma e confusa, senza grinta. Per molti, un fiasco. Nella stessa serata trionfavano _Rihanna_, grazie a Umbrella e _Justin Timberlake_. Rispettivamente una delle rivelazioni dell'estate, già nuova diva di Hollywood, e l'ex fidanzato.

Almeno Britney è tornata a farsi vedere e dire che ultimamente ne aveva combinate di tutti i colori. Riassumendo è finita più volte in **clinica** (per uscirne subito dopo) per disintossicarsi, ha girovagato per feste ubriaca e senza mutande, si è rasata e ha tatuato sulla testa il numero 666 definendosi l'anticristo, ha avuto 2 figli, si è sposata ma ha divorziato subito dopo. Questo per dire solo alcune cose che sono capite alla cantante.

Per questo credo che essa meriti un pò più di comprensione o almeno una **seconda chance**. E' infatti facile criticare una persona quando si trova in una situazione difficile e nello stesso tempo glorificarla quando si trova all'apice del successo. Perchè la Spears ha incontrato il successo ma si è persa per strada, non sapendolo gestire. Giovanissima si è trovata ad avere tutto, soldi, fama, ammiratori. Ma poi è caduta e non si è rialzata, peggiorando sempre più. La droga, l'essere madre, non attirare più l'attenzione, tante cose possono averla portata così in basso.

Con questo non voglio dire che non ha sbagliato, anzi, ora possiamo dire quanto essa sia fragile interiormente, ma allo stesso tempo non ci sto a condannarla in via definitiva. Tutti possono sbagliare. Posso criticarla per come ha deciso di fare di nuovo parlare di sè  (poteva forse scegliere un modo migliore, meno appariscente) ma non la critico per averlo fatto.  A questo punto il suo futuro potrà costruirlo solo lei e se niente cambierà rispetto al passato allora vorrà dire che non ha imparato niente e che mai potrà imparare. A questo punto abbandonare il mondo dello spettacolo sarebbe senz'altro una soluzione giusta.
Per il momento, in attesa di come si comporterà, credo che tutti si debbano rallegrare per il ritorno di un artista che comunque ha dimostrato buone cose e di una persona che si riteneva perduta. Indipendentemente da tutto, questo deve essere riconosciuto.

Il Gorgonauta.
