---
author: Il Gorgonauta
comments: true
date: 2009-06-12 15:53:42+00:00
layout: post
link: http://www.atomodelmale.it/2009/06/12/imola-in-arrivo-la-settimana-tricolore/
slug: imola-in-arrivo-la-settimana-tricolore
title: Imola, in arrivo la Settimana Tricolore.
wordpress_id: 5050
image: uploads/2009/06/logotricolore.jpg
categories:
- Imola e Dintorni
- Sport
tags:
- Ciclismo
---

Dal 20 al 28 giugno ad **Imola** sarà protagonista la **Settimana Tricolore**, kermesse di competizioni ciclistiche (i Campionati Italiani di ciclismo in linea e a cronometro) con il meglio dell'intero panorama ciclistico italiano. Uno dei luoghi più importanti della manifestazione sarà l'**autodromo** Enzo e Dino Ferrari, luogo in cui verrà allestito il **Villaggio Tricolore**.

Sabato 20 giugno alle 19.00 si terrà la cerimonia di apertura e alle 22 uno spettacolo di fuochi e drammaturgia dal titolo " Il Geniale Leonardo".

Domenica 21 giugno alle 10.00 ci sarà l'Open day all'autodromo di Imola e alle 21.00 il **concerto**"La musica del Cosmo".

Mercoledì 24 giugno alle 20.00 la Settimana Tricolore si trasferirà in centro nella cornice di Imola di mercoledì e alle 22.00 si terrà una serata musicale con i _Bonus Malus_ nel Villaggio Tricolore.

Giovedì 25 giugno alle 22.00 ci sarà concerto dei Joe di Brutto mentre sabato 27 si terrà il grande spettacolo di chiusura con Paolo Belli e la sua Big Band.

Molti altri eventi e incontri si terranno nell'arco della settimana, tanti dei quali dedicati al ciclismo, alla sua storia, ai suoi racconti e ai grandi campioni del passato, sena dimenticare le innumerevoli gare, competizioni ed eventi sportivi.

Il tutto con un occhio di riguardo all'ambiente e alla sua tutela, l'intera kermesse è infatti accompagnata da iniziative verdi e dedicate alla natura come ad es visite al Bosco della Frattona. Nel villaggio saranno poi piantati tanti alberi quanti ne serviranno per assorbire la CO2 emessa durante la manifestazione, sarà utilizzata solo energia prodotta da fonti rinnovabili e si effettuerà la raccolta differenziata.
