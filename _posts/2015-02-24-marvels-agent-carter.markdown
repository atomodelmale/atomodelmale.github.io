---
author: thesave
comments: true
date: 2015-02-24 09:20:06+00:00
layout: post
link: http://www.atomodelmale.it/2015/02/24/marvels-agent-carter/
slug: marvels-agent-carter
title: Marvel's Agent Carter
wordpress_id: 15429
image: uploads/2015/02/Agent-Carter-000.jpg
categories:
- Avventura
- Azione
- Fantascienza
- Guerra
- Serie e Programmi TV
tags:
- America
- Capitan
- Marvel
---

La Marvel torna sul piccolo schermo con "Marvel's Agent Carter".
Imparata la lezione da [Marvel's Agents of -- voglio-ma-non-posso -- Shield](/2013/10/03/agents-of-the-s-h-i-e-l-d/) o altro mezzo fiasco?

Spoiler: Imparata.

## Agent Carter

![Agent Carter 000]({{ site.baseurl }}/uploads/2015/02/Agent-Carter-000.jpg)

La Seconda Guerra Mondiale è finita, ma per l'agente Peggy Carter è appena iniziata un battaglia molto più personale. Perso l'amato [Steve Rogers](/2011/07/31/capitan-america-il-primo-vendicatore/) dopo gli eventi del primo Capitan America, Peggy è tornata a New York come membro del SSR (Strategic Scientific Reserve -- la versione Casablanca dello Shield), con licenza di ... portare panini.

Benché Peggy si sia distinta sul campo come membro degli [Howling Commandos](http://marvelcinematicuniverse.wikia.com/wiki/Howling_Commandos), ora è impiegata nell'SSR come semplice segretaria. Un lavoro di tutto riposo a cui i suoi colleghi vorrebbero relegarla senza troppe cerimonie. D'altronde "Peggy è qua perché se la spassava con Cap. durante la guerra" commentano i suoi colleghi.

![Agent Carter 002]({{ site.baseurl }}/uploads/2015/02/Agent-Carter-002.jpg)

Tutt'altro che rassegnata, Peggy tornerà presto in azione, nel pilota della serie, grazie ad Howard Stark -- si, il papà di Tony visto ne Il Primo Vendicatore. Le rivoluzionarie armi da lui create durante la guerra sono state trafugate, il governo crede faccia il doppio gioco e l'unica che può aiutarlo è, pensa te, proprio l'agente Peggy Carter, a cui sarà affiancato il fedele maggiordomo Jarvis -- si, ha lo stesso nome dell'assistente virtuale di Tony, i Marvel-fans applaudono.

## More than a filler

Prodotta come filler -- riempitivo -- in attesa della ripresa della seconda stagione di Agents of Shield, Agent Carter fa molto di più. La serie da una caratterizzazione eccezionale del periodo storico post-bellico, con musiche e ambientazioni -- menzione d'onore per la fotografia -- degne delle migliori pellicole hollywoodiane. Imparata la lezione di Agents of Shield, il pilot, così come il titolo, pongono tutto il focus su Peggy Carter, dando carattere e personalità al personaggio interpretato da Hayley Atwell. La serie è una chiara aggiunta all'universo cinematografico/televisivo della Marvel, piuttosto che un semplice riempitivo tra un film dei membri degli Avengers e l'altro, come, purtroppo, Agents of Shield si è rivelato essere fin'ora.

![Agent Carter 001]({{ site.baseurl }}/uploads/2015/02/Agent-Carter-001.jpg)

Ovviamente lungi dall'essere perfetta, la serie sovente si sbilancia su personaggi e situazioni fin troppo "cartonate". Vedi il sessismo dei colleghi di Peggy o le tirate hard-boiled del capo del dipartimento. Per fortuna i momenti "meh" sono ridotti al minimo e il misto di spy-story ed action danno alla serie un ritmo veloce e dinamico.

Benché limitata a soli 8 episodi -- l'ultimo verrà trasmesso proprio stasera negli US -- la serie ha ottenuto pareri positivi da critica e pubblico, con un share di quasi 7 milioni di spettatori per i primi due episodi, arrivati a 4.15 per il penultimo episodio. In termini assoluti non un buon auspicio per la produzione di seconda stagione. Dobbiamo iniziare a sperare in un "ripescone" da parte di Netflix?
