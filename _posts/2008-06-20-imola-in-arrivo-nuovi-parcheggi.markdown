---
author: Il Gorgonauta
comments: true
date: 2008-06-20 12:51:20+00:00
layout: post
link: http://www.atomodelmale.it/2008/06/20/imola-in-arrivo-nuovi-parcheggi/
slug: imola-in-arrivo-nuovi-parcheggi
title: Imola, in arrivo nuovi parcheggi.
wordpress_id: 1012
image: uploads/2008/06/2008-06-20-imola-in-arrivo-nuovi-parcheggi.jpg
categories:
- Blog
- Imola e Dintorni
tags:
- Automobili
- Traffico
- Viabilità
---

Entro il prossimo anno dovrebbe sorgere presso l'area della palestra Cavina un nuovo **parcheggio** multi piano (di cui uno seminterrato) gestito da Area Blu, simile a quello dell'ex mercato ortofrutticolo. Capienza 130/150 posti, dentro e attorno il nuovo edificio, senza dimenticare moto, bici e disabili. Ingresso da viale Zappi e uscita in via Boccaccio all'altezza di via Tiro a Segno. Costo all'incirca di un milione e mezzo di euro. La ragione? I parcheggi imolesi a sbarre (come quelli in via Guerrazzi e Piazzale ragazzi del 99') sono saturi e quindi ne occorrono dei nuovi.

Anche l'area a nord della ferrovia sarà riorganizzata dato che i parcheggi in via Aspromonte e Zoo Acquario presentano lo stesso problema. Potenziato anche il servizio _Imolainbici_ : ormai sono disponibili più di 100 biciclette.

Ne approfitto per ricordare che la scorsa settimana è iniziato l'evento **Imola di mercoledì**, il quale andrà avanti fino al 9 luglio. Ecco il calendario :

	
  * 18 giugno - Il Mercoledì dell'Estro: arte, cultura e dintorni;

	
  * 25 giugno - Il Mercoledì del Viaggiatore: un mondo di colori e sapori;

	
  * 2 luglio - Il Mercoledì dei 5 Sensi: Imola città multi-sensoriale;

	
  * 9 luglio - Il Mercoledì del Benessere: natura, gioco e tempo libero.

Si tratta ormai per gli imolesi di un appuntamento tradizionale che gli consente di girovagare per le strade del centro tra bancarelle piene di  oggetti, negozi aperti e spettacoli di vario genere.

Il Gorgonauta.
