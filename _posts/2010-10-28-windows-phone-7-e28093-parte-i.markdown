---
author: thesave
comments: true
date: 2010-10-28 08:00:23+00:00
layout: post
link: http://www.atomodelmale.it/2010/10/28/windows-phone-7-%e2%80%93-parte-i/
slug: windows-phone-7-%e2%80%93-parte-i
title: Windows Phone 7 – Parte I
wordpress_id: 8187
image: uploads/2010/10/012945-windows_phone_7_rtm.jpg
categories:
- Tech &amp; Hacks
- Telefonia
tags:
- Android
- Iphone
- Microsoft
- Smartphone
- Windows
---

Che alla Microsoft non si facciano prendere dalla "**fretta**" si sa: l'elefantiaco sviluppo di Vista ne è stata la lampante dimostrazione, con gli esiti che tutti conosciamo.

![]({{ site.baseurl }}/uploads/2010/10/Windows-Phone-7.jpg)

Allo stesso modo, dopo aver accusato il **surclassante** colpo inferto da **Apple** alla propria egemonia sul mercato dei  sistemi operativo per mobile, all'ex azienda dello zio Bill s'è pensato di mettersi sotto di buona lena, **svecchiare codice, interfaccia e dinamiche** di un **Windows Mobile** oltremodo datato e tornare ad aggredire il mercato con una nuova, fiammante versione del proprio SO, rinominato per l'occasione **Windows Phone 7**.

Che Microsoft creda nella cabala e nelle mirabolanti proprietà insite nel numero **7**?

Chissà, ad ogni modo sia l'azienda che i suoi irriducibili utenti sperano che **il nuovo sistema mobile annulli  il distacco** rispetto agli altri sistemi operativi, e che sostanzialmente sortisca sul mercato mobile gli stessi salvifici effetti che Windows 7 sortì dopo il flop di Windows Vista.

In un articolo diviso in due parti ci prendiamo un po' di tempo per scoprire queste **nuove e mirabolanti innovazioni introdotte** – e promesse – nel neonato sistema operativo.

**La nuova interfaccia**

![]({{ site.baseurl }}/uploads/2010/10/windows-phone-7_t.jpg)

La prima differenza sostanziale risiede nell'**abbandono della schermata "a griglia di icone"** a cui iOS in primis -- e per alcuni versi anche Android -- ci hanno abituato.

La matrice di icone ha lasciato il posto ad una serie di **rettangoli/quadrati dall'aspetto ultra-minimalista**, niente sfumature di colore, ma **colori primari** separati da pochi pixel di "sfondo" monocromatico, alle quali si sovrappongono le **stilizzatissime icone predefinite**.

Troppo "executive style" per voi?

Nessun problema, perché se ad una prima occhiata è **l'essenzialità** quella che colpisce, bastano pochi "tap" per entrare in un mondo di schermate dalla **dinamica tanto semplice quando intuitiva**: zoom, slide, scroll e flip si susseguono a perdita d'occhio, passando da un'applicazione all'altra ed invogliando sempre più all'uso del dispositivo: che alla Microsoft abbiano capito che le **aspettative dell'utente  medio** sono passate dal business-man anni '90 al quindicenne fricchettone?! Probabile ;)

In modo simile a quanto visto in Android, anche la nuova interfaccia è dotata di **elementi che cambiano in funzione delle informazioni ottenute** dalle connessioni wireless e mobile.

Notizie, email, messaggi e notifiche dai più diffusi social network: questo ed altro va a costituire un **flusso dinamico** di dati, che viene portato sotto gli occhi dell'utente nel modo **più avvenente e usabile possibile**.

**The People**

![]({{ site.baseurl }}/uploads/2010/10/012945-windows_phone_7_rtm.jpg)

Consci della grande importanza che sta avendo **l'aspetto "social" dei dispostivi portatili**, Microsoft ha dotato il proprio sistema mobile di una soluzione unica per gestire la rubrica dei propri contatti, ai quali sono associati **flussi informativi** provenienti dalle fonti più disparate, prime tra tutte **Windows Live** e **Facebook**, anche se al momento **manca il supporto** per un network dalla comprovata utilità come **Twitter**.

Volete seguire i vostri contatti, essere sempre aggiornati su di loro, senza perdervi tra connessioni, login e mille programmi?

Eccovi accontentati: **nella "home"** del proprio dispositivo sarà possibile avere **tutti gli aggiornamenti** in diretta, con la possibilità di contattare ognuno di essi tramite il servizio che si preferisce, in un'unica soluzione di continuità, che essa sia l'email, l'sms, la chiamata telefonica, l'instant messaging o il messaggio tramite social network.

Last but no least: tutti i **contatti** contenuti nel telefono vengono **sincronizzati e salvati "over the air"**, cioè sfruttando la connettività dei dispositivi, senza richiedere la connessione ad un computer o – inaspettato da parte di Microsoft – l'uso di uno specifico programma sul proprio sistema desktop.

Continua -> **Windows Phone 7 – Parte II**
