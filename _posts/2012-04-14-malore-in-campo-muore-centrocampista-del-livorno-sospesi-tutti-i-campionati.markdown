---
author: Il Gorgonauta
comments: true
date: 2012-04-14 16:47:06+00:00
layout: post
link: http://www.atomodelmale.it/2012/04/14/malore-in-campo-muore-centrocampista-del-livorno-sospesi-tutti-i-campionati/
slug: malore-in-campo-muore-centrocampista-del-livorno-sospesi-tutti-i-campionati
title: Malore in campo, muore centrocampista del Livorno. Sospesi tutti i campionati.
wordpress_id: 11468
image: uploads/2012/04/Morosini.jpg
categories:
- Italia
- Notizie
---


Dramma sul campo di **Pescara - Livorno**, match della 35esima giornata del Campionato di serie B. Al 31esimo del primo tempo il centrocampista della squadra toscana **Piermario Morosini**, non ancora ventiseienne, crolla a terra in prossimità della propria area di rigore.

La palla è lontana, il Pescara sta conducendo un'azione offensiva. Morosini cade in avanti, faccia a terra, come se fosse in preda a delle convulsioni.

Immediatamente le due panchine e il guardalinee hanno richiamato l'attenzione dell'arbitro che ha fermato il gioco. Il giocatore è stato soccorso prima dai sanitari presenti a bordo campo che gli hanno praticato un messaggio cardiaco e poi è stato portato in ambulanza all'Ospedale Civile Santo Spirito di Pescara.

I compagni, in lacrime, sono rientrati nel tunnel degli spogliatoi con le mani fra i capelli, quindi è stata definitivamente sospesa la partita, come richiesto a gran voce dagli spettatori sugli spalti. Tra il pubblico anche un tifoso ha avuto un malore, ed è stato soccorso.

In ospedale i medici hanno effettuato le procedure di rianimazione sul giocatore, arrivato in condizioni gravissine, ma non c'è stata nulla da fare : Morosini è deceduto a seguito di un **arresto cardiaco**.

In segno di lutto per la scomparsa del giocatore del Livorno la Figc ha disposto la **sospensione** della giornata di tutti i campionati di calcio in programma in questo fine settimana e lunedì. In un primo momento la Federazione aveva deciso un minuto di silenzio prima dell'avvio di tutte le gare.
