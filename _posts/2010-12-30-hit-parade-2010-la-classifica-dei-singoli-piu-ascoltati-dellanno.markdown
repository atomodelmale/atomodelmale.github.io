---
author: Il Gorgonauta
comments: true
date: 2010-12-30 16:18:01+00:00
layout: post
link: http://www.atomodelmale.it/2010/12/30/hit-parade-2010-la-classifica-dei-singoli-piu-ascoltati-dellanno/
slug: hit-parade-2010-la-classifica-dei-singoli-piu-ascoltati-dellanno
title: Hit parade 2010, la classifica dei singoli più ascoltati dell'anno.
wordpress_id: 8652
image: uploads/2010/12/rihanna.jpg
categories:
- Italia
- Musica
tags:
- '2010'
- Classifica
- Jovanotti
- Ligabue
- Shakira
- Singolo
---

Un anno sta per finire e uno invece sta per iniziare. In un clima di bilanci e di classifiche quali sono stati i singoli e le voci che ci hanno accompagnato per questi lunghi 12 mesi?

[![]({{ site.baseurl }}/uploads/2010/12/rihanna.jpg)]({{ site.baseurl }}/uploads/2010/12/rihanna.jpg)

Rihanna, Emma Marrone e Ligabue sono solo alcuni tra i tanti nomi che compariranno in questa speciale **classifica**, classifica che fa riferimento alle principali canzoni che hanno raggiunto la posizione numero uno della classifica settimanale italiana e l'hanno mantenuta per più settimane consecutive.

6 **Rihanna. Only Girl (In the world)**.

L'esplosiva cantante delle isole Barbados si è regalata un 2010 tutto speciale, con l'uscita del nuovo album _Loud _e con la conquista del primo posto in classifica con il singolo _Only Girl (In the World)_. Posizione che **Rihanna** ha occupato nuovamente con _Love The Way You Lie_, canzone cantata in coppia con il rapper americano _Eminem_.

5. **Emma Marrone. Calore**.

**Emma Marrone**, un prodotto e una scommessa (vinta) del _talent show _di Maria de Filippi _Amici_, ha raggiunto la prima posizione della classifica settimanale (e l'ha mantenuta per 2 settimane consecutive) grazie al singolo _Calore_, estratto dal suo primo EP dal titolo _Oltre_. La vittoria nella nona edizione di _Amici _ha evidentemente portato fortuna a questa volto emergente della musica italiana.

4. **Lady Gaga. Bad Romance**.

Indicata come l'artista più influente dell'anno secondo il settimanale _Time _la cantautrice americana di origini italiane si conferma in ottima forma anche nel 2010 piazzando il singolo _Bad Romance_, estratto dall'album _The Fame Monster_, al primo posto della classifica per 2 settimane consecutive. Successo destinato a consolidarsi con hit del calibro di _Telephone_ (con Beyoncé) e _Alejandro_. **Lady Gaga** insomma continua a non sbagliare un colpo.

3. **Ligabue. Un colpo all'anima**.

Terzo posizione per il rocker di Correggio. Se non l'avete ancora capito si tratta del Liga nazionale alias **Luciano Ligabue**. Con il suo singolo _Un colpo all'anima_ estratto dal nuovo album _Arrivederci, Mostro!_, il cantautore emiliano conquista la vetta della classifica per 3 settimane consecutive. Un modo eccezionale per festeggiane 20 anni di carriera e di grandi successi.

2. **Jovanotti. Baciami ancora**.

Occupa il secondo gradino del podio un altro artista italiano, ossia un certo Lorenzo Cherubini, in arte **Jovanotti**. Il suo singolo _Baciami ancora_, oltre a costituire la colonna sonora dell'omonima pellicola, ha occupato la prima posizione per ben 5 settimane consecutive. Ed ora si appresta a bissare il successo con il singolo _Tutto l'amore che ho_, primo già da 2 settimane.

1. **Shakira. Waka Waka**.[![]({{ site.baseurl }}/uploads/2010/12/Shakira-2.jpg)]({{ site.baseurl }}/uploads/2010/12/Shakira-2.jpg)

Il singolo dell'estate nonché uno dei simboli (forse il principale, vista la triste figura dell'Italia) dei mondiali di calcio. La canzone ha conquistato anche gli italiani ed è stata prima in classifica per 16 settimane consecutive. Il relativo video invece su _youtube_ ha ottenuto la cifra record di 260 milioni di visualizzazioni complessive. Il 2010 si conferma quindi come l'anno della bella e simpatica  **Shakira** che tra l'altro ha raggiunto la prima posizione anche con il successivo singolo _[Loca](/2010/10/31/shakira-e-diventata-loca-il-nuovo-singolo-del-nuovo-album-the-sun-comes-out/)_.

Molti altri artisti invece non sono riusciti ad occupare il primo posto della classifica ma ci sono andati molto vicino, riscuotendo comunque un grande successo. Artisti come **Kate Perry** e **Ke$ka**. La prima si conferma come una delle cantanti più in forma al momento, con numerosi singoli di successo come _California Gurls_, _Teenage Dream_ e _Firework_ mentre la seconda ha conquistato il palcoscenico internazionale con _Tik Tok_ prima e con _Your Love Is My Drug_ e_ Take It Off _dopo. Una vera e propria rivelazione.

Ma i successi del 2010 non fermano qui. Basta ricordare _Cesare Cremonini_ con _Mondo_; _Noemi_ con _Per tutta la vita;_ _Pierdavide Carone_ con _Di Notte;_ nuovamente _Rihanna _con_ Rude Boy_ o i _Train_ con _Hey soul sister_. Solo alcuni dei tanto singoli che hanno allietato e vivacizzato le nostre giornate.
