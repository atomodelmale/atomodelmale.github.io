---
author: Radio Rebelde
comments: true
date: 2016-11-19 08:36:35+00:00
layout: post
link: http://www.atomodelmale.it/2016/11/19/referendum-perche-chi-dice-di-votare-no-dovrebbe-votare-si-e-viceversa/
slug: referendum-perche-chi-dice-di-votare-no-dovrebbe-votare-si-e-viceversa
title: 'Referendum: Perchè chi dice di votare No dovrebbe votare Sì e viceversa'
wordpress_id: 17331
image: uploads/2016/11/images.jpg
categories:
- Democrazia
- Italia
- Legge
tags:
- Costituzione
- 'No'
- Referendum
- Sì
---

Immaginiamo di essere stati ibernati qualche anno fa, e di trovarci oggi a dovere andare alle urne a votare il referendum costituzionale.

**Se fossi un ibernato di Forza Italia**

Il mio partito ha sempre lottato per il Presidenzialismo e già nel 2006 il mio ex Premier Silvio Berlusconi fece un referendum costituzionale simile a questo.
Prendendo il programma del Popolo della Libertà del 2013 troviamo temi come l'abolizione del bicameralismo, un Senato Federale, l'abolizione delle Province, lo snellimento delle procedure legislative.

Voterò Sì

**Se fossi un ibernato del Movimento 5 Stelle**

Nel programma del mio partito ricordo l'Abolizione delle province, Referendum sia abrogativi che propositivi senza quorum, eliminazione degli sprechi.
I punti referendari riguardanti abolizione delle Province, abolizione del Cnel, "eliminazione" dei Senatori a vita, introduzione dei referendum propositivi.

Quasi quasi voto sì.

**Se fossi un ibernato del Pd**

Nel Manifesto dei valori del Pd all'articolo 3 troviamo : _«La sicurezza dei diritti e delle libertà di ognuno risiede nella stabilità della Costituzione, nella certezza che essa non è alla mercè della maggioranza del momento, e resta la fonte di legittimazione e di limitazione di tutti i poteri»._

C'è poco da dire voto No.

Provocazioni a parte, sarebbe bello il 4 Dicembre votare non perchè il partito ce l'ha detto.. o perchè l'ho letto sulla pagina di facebook.. ma perchè pensiamo che quella sia per noi la scelta migliore. Non buttiamo al vento questa opportunità di democrazia.
