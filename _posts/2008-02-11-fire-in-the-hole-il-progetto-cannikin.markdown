---
author: thesave
comments: true
date: 2008-02-11 17:35:54+00:00
layout: post
link: http://www.atomodelmale.it/2008/02/11/fire-in-the-hole-il-progetto-cannikin/
slug: fire-in-the-hole-il-progetto-cannikin
title: Fire in the hole! Il progetto Cannikin
wordpress_id: 929
image: uploads/2008/10/cannikin.png
categories:
- Blog
- Energia
- Guerra
tags:
- Amchitka
- Cannikin
- Difesa
- Dipartimento
- Fredda
- Long Shot
- Nucleare
- Russia
- Tellurica
- Testata
- Usa
---

Cosa succede se si mettono insieme **una testata all'idrogeno da 5 megatoni**, un **missile anti-balistico Spartan** e li si lancia **a più di un chilometro e mezzo nel sottosuolo**?

![]({{ site.baseurl }}/uploads/2008/10/cannikin.png)

semplicemente ottenete il

## **PROGETTO CANNIKIN**

<blockquote>_ **"Fire in the hole"** is a standard warning, used in many countries in the world, indicating that an explosive detonation in a confined space is imminent. It originated with mines, who needed to warn their fellows that a charge had been set._
</blockquote>

Come dice mamma Wikipedia, quando si sente urlare: "FIRE IN THE HOLE!" in un campo di battaglia, è caldamente consigliato **buttarsi a terra** e rannicchiarsi in meno di un millisecondo, perché sta per esplodere una carica in un tunnel o dentro a una trincea.

E allora quale titolo migliore di questo, quando la **potenza esplosiva** è quella **di una testata atomica** ed il **tunnel** è **lungo 1800 metri**?

**Dall'Alaska con amore**

Vediamo se riesco a rievocare un po' di nozioni di storia del '900: **anni '60**, **Guerra Fredda**, capitalismo contro comunismo e menate del genere.

Bene, in questo clima da polo nord in cui America e Russia **fanno a gara a chi ce l'ha più grosso** (il missile intendo), vengono condotti un numero impressionante di **test nucleari per studiarne potere distruttivo, effetti e possibilità di impiego**.

Tra i tanti progetti del **Dipartimento della Difesa** (**DoD**) **statunitense**, c'è quello di studiare gli effetti dell'esplosione di una testata nucleare nel sottosuolo per provocare danni alle strutture ma limitare (si fa per dire) quelli arrecati ad ambiente e persone.

**L'isola-groviera**

![]({{ site.baseurl }}/uploads/2008/10/amchitka.png)

DoD e AEC (l'Atomic Energy Commission) cominciano a cercare un luogo adatto (e soprattutto sufficientemente desolato) per condurre i propri esperimenti e dopo appena 4/5 anni di indagini viene individuato il "campo giochi" perfetto: **l'isola di Amchitka**, disabitata da più di 100 anni, appartenente al gruppo delle **Rat Islands** e di proprietà dell'Alaska.

Così nel **1951** il DoD comincia a sforacchiare qua e là l'isola, ma dopo 34 carotaggi di prova, si convince che non è adatta a sopportate una sollecitazione del genere, col rischio di causare altrove terremoti o tsunami.

I topolini di Amchitka possono tirare un forte respiro di sollievo.

Passano più di 10 anni in cui i progressi della sismologia fanno passi da gigante e i cervelloni del DoD pensano bene di far ritornare prepotentemente di moda gli esperimenti sull'isola di Amchitka, soprattutto dopo aver intercettato delle **scosse telluriche "sospette" provenienti dalla Russia**.

**Long Shot e Milrow**
Nel giro di poco tempo vengono allestiti i siti di sgancio delle bombe e ci si prepara a scuotere un po' il terreno.

**Long Shot** è il nome del primo ordigno ad essere sganciato nel sottosuolo nel **1965** e di cui vengono registrati scrupolosamente i dati sismologici, utili soprattutto per determinare se veramente i Russi stanno sperimentando una tecnologia simile. Nulla di eclatante però, Long Shot è una testata di **80 kilotoni** (pensate che quella sganciata su Nagasaki, era di "appena" 25) e gli effetti sulla superficie non sono particolarmente evidenti.

Un secondo esperimento viene condotto nel **1969**, la testata si chiama **Milrow** e il suo potenziale esplosivo è di **1.2 megatoni**, il colpo assestato produce un fenomeno sismico talmente intenso che gli scienziati registrano masse d'acqua provenienti da laghi e fiumi che si alzano fino a **15 metri d'altezza**, oltre che alla formazione di un **cratere di oltre 3 chilometri di raggio**.

**Lo spartano atomico**

L'ultimo ma più importante in termini di potenza esplosiva ed effetti sull'ambiente è il **missile anti-ballistico Spartan** su cui viene montata una testata nucleare di **5 megatoni**, soprannominato **Cannikin**, lanciato nel **1971**.

Esploso ad una **profondità di 1800 metri** e con una potenza **200 volte superiore alla bomba di Nagasaki**, genera un sussulto del terreno di **6 metri**, pari a un terremoto di **7° grado sulla scala Richter** con **un raggio di 3.300 metri quadrati**.

La subsidenza del terreno forma **un cratere enorme** che in seguito diventerà il **lago più grande di tutta l'isola**. Gli effetti di quest'esplosione vengono **registrati dai sismografi di mezzo mondo** e nelle settimane successive si avvertono scosse di assestamento nelle zone limitrofe.

Con il **1971** si chiude il periodo della sperimentazione nucleare nel sottosuolo e l'isola di Amchitka viene lasciata al suo destino fino al 2001, in cui **il DoE** (**Department of Energy**) **interviene per decontaminare la zona**.

**Fine della favola**

E così siamo giunti alla fine della favola dello spartano atomico e dei suoi amichetti di merende: Long Shot e Milrow.

Dopo avervi raccontato la loro storia non posso permettervi di andare via senza vedere il filmato ripreso dagli scienziati durante l'esplosione di Cannikin.

Guardatevelo tutto, c'è da rimanere a bocca aperta.

