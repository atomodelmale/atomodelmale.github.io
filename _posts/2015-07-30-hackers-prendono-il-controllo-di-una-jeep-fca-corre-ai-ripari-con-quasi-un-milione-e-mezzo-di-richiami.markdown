---
author: thesave
comments: true
date: 2015-07-30 19:39:52+00:00
layout: post
link: http://www.atomodelmale.it/2015/07/30/hackers-prendono-il-controllo-di-una-jeep-fca-corre-ai-ripari-con-quasi-un-milione-e-mezzo-di-richiami/
slug: hackers-prendono-il-controllo-di-una-jeep-fca-corre-ai-ripari-con-quasi-un-milione-e-mezzo-di-richiami
title: Hackers prendono il controllo di una Jeep. FCA corre ai ripari con quasi un
  milione e mezzo di richiami.
wordpress_id: 15871
image: uploads/2015/07/jeep.jpg
categories:
- Sicurezza
- Trasporti
tags:
- Fiat
- hacker
- Jeep
---

, video incluso, in cui due hackers, comodamente seduti davanti ad un computer di casa, prendono il controllo della Jeep di un giornalista/cavia mentre guidava a chilometri di distanza da loro. Altro che mani sporche e intrusioni di soppiatto per tagliare i freni. Un computer e una connessione a Internet. E click, ti alzo il volume dello stereo a palla. Click, aziono tergicristalli e spruzzi lavavetri. Click, disabilito i comandi manuali di freni e acceleratore. Click, sei fuori strada.

Sembra la scena di un futuristico film di fantascienza, ma è la pura realtà: i due hackers del video sono Charlie Miller e Chris Valasek, esperti di sicurezza che hanno (finalmente) esposto i pericoli di integrare l'accesso alla Rete direttamente nelle auto, permettendo al computer di bordo il completo controllo del mezzo.

Nel caso delle Jeep (Fiat Crysler Automobiles), il problema nasce con [Uconnect](https://www.driveuconnect.com/), il sistema di [infotainment](https://it.wikipedia.org/wiki/Infotainment) di bordo a cui gli ingegneri di FCA hanno dato accesso a vari componenti dell'auto, tra cui i controlli di guida --- fan di Terminator ai piani alti di FCA?

![jeep]({{ site.baseurl }}/uploads/2015/07/jeep.jpg)

Per prendere controllo del mezzo basta -- difficile ma fattibile -- "hackerare" Uconnect, che è sempre connesso a Internet. Ovviamente l'hacking non ha limiti spaziali, un hacker in Cina può intrufolarsi e controllare una macchina americana, basta sapere a che indirizzo andare a cercare.

## Total Recall

![uconnect-access-smartphone-app]({{ site.baseurl }}/uploads/2015/07/uconnect-access-smartphone-app.jpg)

FCA ha subito dato dei "brutti e cattivi™" ai due hacker per aver reso pubblica la falla, benché i due sarebbero da lodare per l'encomiabile comportamento, dato che hanno esposto il problema ma non hanno reso noto il metodo con cui riescono a entrare in un auto. Dal canto suo FCA è corsa ai ripari tappando (si spera) la falla in Uconnect e richiamando 1.400.000 (un-milione-quattrocentomila) mezzi per il proverbiale [aggiornamento software](https://www.driveuconnect.com/software-update/).

Va notato che solo le auto dotate di Uconnect presentano questa vulnerabilità e in particolare solo le auto americane di FCA, di cui ha rilasciato una [lista completa](http://blog.fcanorthamerica.com/2015/07/22/unhacking-the-hacked-jeep/).

Sistemi di infotainment come Uconnect sono molto promettenti, ma le case automobilistiche devono imporsi degli standard di sicurezza molto maggiori, ne va della sicurezza --- oltre dei proprietari dei mezzi --- di chiunque altro si metta in strada.
