---
author: Il Gorgonauta
comments: true
date: 2011-01-03 15:18:31+00:00
layout: post
link: http://www.atomodelmale.it/2011/01/03/prime-visioni-tutte-le-uscite-al-cinema-del-mese-di-gennaio-2011/
slug: prime-visioni-tutte-le-uscite-al-cinema-del-mese-di-gennaio-2011
title: Prime visioni, tutte le uscite al cinema del mese di gennaio 2011.
wordpress_id: 8694
image: uploads/2011/01/hereafter.jpg
categories:
- Cinema
- Prime Visioni
tags:
- Clint Eastwood
- Robert Downey Jr.
---

_![]({{ site.baseurl }}/uploads/2011/01/hereafter.jpg)

Clint Eastwood_ ci ha regalato molti capolavori, sia come attore che come regista (basti pensare a _Million dollar baby_ o a _Gran Torino_). E ora forse ce ne regalerà un altro. Stiamo parlando di **Hereafter**, storia di 3 sconosciuti le cui vite saranno destinate ad intrecciarsi. E a cambiare per sempre. Uscita il 5 gennaio.

Un sua compagnia ecco **Che bella giornata**, opera seconda del comico _Checco Zalone_. In questa nuovo film Checco, dopo un passato come membro della security di una misera discoteca della Brianza, viene assunto come addetto alla sicurezza del duomo di Milano. Combinando ancora una volta disastri a go go. Riuscirà la nuova pellicola a bissare il successo di _Cado dalle nubi_?

Il secondo fine settimana (14/01) il parco di Jellystone, l'Orso Yoghi e il piccolo Bubu sono i protagonisti del grande schermo con la pellicola **L'orso Yoghi**. Il parco è in forte crisi finanziaria e per questo motivo il sindaco Brown ha deciso di chiuderlo e vendere il terreno. Toccherà a Yoghi, Bubu e il ranger Smith porre rimedio al problema e salvare Jellystone.

Lo stesso week end escono inoltre **Skyline** e **La versione di Barney**. Nel primo una razza aliena invade la terra e minaccia la sopravvivenza dello stesso genere umano, nel secondo il racconto di una vita straordinaria (quella di Barney per l'appunto) prende forma sul grande schermo.

Il terzo venerdì del mese invece ecco 2 pellicole tutte italiane: **Vallanzasca - Gli angeli del male**, storia dell'omonima banda criminale e **Immaturi**, racconto di un gruppo di ex compagni di scuola, ora ultra trentenni, che viene costretto a ripetere l'esame di maturità.

Infine l'ultimo week end di gennaio ecco giungere sul grande schermo una nuova coppia di supereroi, nella pellicola **The Green Hornet,**"Il Calabrone verde". Riusciranno i nuovi personaggi a trovare il loro spazio in un panorama già ultra affollato da superuomini e superdonne? Oppure no?

Altro tipo di problemi invece per _Robert Downey jr. _Nella pellicola _Parto con folle _infatti  per raggiungere la propria moglie prossima a partorire Robert è costretto a compiere un viaggio con un uomo a dir poco "svitato".

In conclusione, come tradizione, l'elenco completo delle uscite.

**5 gennaio**. Hereafter / Che  bella giornata / Tamara Drewe - Tradimenti all'inglese.

**14 Gennaio**. Kill Me Please / La versione di Barney / Un giorno della vita / L'orso Yoghi / Vi presento i Nostri / Skyline.

**21 Gennaio**. La donna che canta / Vallanzasca - Gli angeli del male / Qualunquemente / The Shock Labyrinth 3D / Animals United 3D / Segui il tuo cuore / Immaturi (dal 19 gennaio).

**28 Gennaio**. Febbre da fieno / Vento di primavera / Il discorso del Re / Parto col folle / The Green Hornet.

il trailer a caso del mese

