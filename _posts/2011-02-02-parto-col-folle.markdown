---
author: Il Gorgonauta
comments: true
date: 2011-02-02 08:00:35+00:00
layout: post
link: http://www.atomodelmale.it/2011/02/02/parto-col-folle/
slug: parto-col-folle
title: Parto col folle.
wordpress_id: 8954
image: uploads/2011/02/Parto-col-folle.jpg
categories:
- Cinema
- Commedia
tags:
- Robert Downey Jr.
---

**Parto con folle**

L'architetto Peter Highman (**Robert Downey Jr**.) si trova ad Atlanta per lavoro ma deve recarsi velocemente a Los Angeles per poter assistere alla nascita del suo primo figlio. Ma proprio nel momento in cui Peter ha trovato posto nell'aereo che lo riporterà a casa un banale "malinteso" lo costringe a rimanere a terra.

![]({{ site.baseurl }}/uploads/2011/02/Parto-col-folle.jpg)

In suo aiuto giunge Ethan (**Zach Galifianakis**), un aspirante attore diretto a Hollywood, e il suo cagnolino Sonny. Quest'ultimo si offrirà di dare un passaggio a Peter, che quindi diventerà, nei 5 giorni che rimangono al parto, il suo "sfortunato" compagno di viaggio. Peccato che i 2 siano uno l'opposto dell'altro.

**La strana coppia**

Peter è razionale, preciso, responsabile. Ethan invece è eccentrico, stravagante. E profondamente irritante.

Quello quindi che doveva essere solo un semplice **viaggio** si trasforma, per Peter, in un vero e proprio **incubo** tra incidenti stradali, risse e altre disavventure di vario genere. Ma anche in un'occasione per farsi un nuovo amico superata l'iniziale diffidenza e antipatia.

**Il piccolo Sonny**

La stessa pellicola d'altronde si basa sul burrascoso rapporto che intercorre tra i 2 protagonisti, sempre in bilico tra il sincero affetto e l'incontenibile rancore. Tra gag e battute, magari non memorabili, ma con il merito di essere comunque divertenti e spiritose.

Un viaggio coast to coast insomma imprevedibile e tutto da gustare, tra particolari forme di glaucomi e spudorate pratiche canine di autoerotismo.
