---
author: Il Gorgonauta
comments: true
date: 2015-04-23 11:19:27+00:00
layout: post
link: http://www.atomodelmale.it/2015/04/23/la-donna-piu-bella-del-mondo-secondo-people-e-sandra-bullock/
slug: la-donna-piu-bella-del-mondo-secondo-people-e-sandra-bullock
title: La donna più bella del mondo? Secondo People è Sandra Bullock
wordpress_id: 15609
image: uploads/2015/04/Sandra-Bullock-3.jpg
categories:
- Società
tags:
- Costume
- Sandra Bullock
---

Chi è nel 2015 la donna più bella del mondo? Secondo la rivista americana People a meritarsi il primo posto è niente meno che l'attrice statunitense Sandra Bullock. Una scelta per certi versi sorprendente visto che la Bullock non è più una ragazzina (è nata nel 1964, fate voi i conti).

Certo è che la protagonista di Speed sta attraversando un ottimo momento, sopratutto sul versante della sua carriera cinematografica: nel 2014 è tra le attrici più pagate di Hollywood ed è reduce dal successo di Gravity, la pellicola ambientata nello spazio con George Clooney. Grazie al film, la Bullock ha ricevuto diverse candidature ai premi principali dell'industria cinematografica, tra cui agli Oscar come Miglior attrice, ai Golden Globes come Miglior attrice in un film drammatico, agli Screen Actors Guild Awards come Migliore attrice protagonista e ai BAFTA Awards sempre come Miglior attrice protagonista.

In carriera l'attrice può vantare un Oscar (vinto nel 2010 per The Blind Site) e il ruolo di protagonista in diverse pellicole entrate nella storia del cinema, dal già citato Speed a Crash- Contatto Fisico. Anche sul versante economico la Bullack non può lamentarsi: secondo la rivista Forbes è stata l'attrice più pagata del mondo nel 2010 insieme a Johnny Depp, con un guadagno di circa 56 milioni di dollari, e nel 2014 con un guadagno di 51 milioni.

Nonostante il successo, la diva ha accolto la notizia con grande semplicità e ironia. Secondo People, che ha messo in copertina sull'ultimo numero il suo volto, la Bullock si è messa a ridere appena saputo del riconoscimento. "Davvero? E'ridicolo" avrebbe commentato.

E allora un applauso a una splendida cinquantenne dal cuore d'oro. E' bello infatti ricordare che l'attrice ha vinto numerosi premi, ma il più bello di tutti è forse stato quello ricevuto nel 2013, quando l'attrice, durante i People's Choice Awards, ha vinto un premio speciale mai assegnato prima, il Favorite Humanitarian Award, un premio umanitario in riconoscimento di tutta la beneficenza che ha fatto negli anni e soprattutto per l'aiuto che ha dato alle vittime dell'Uragano Katrina.
