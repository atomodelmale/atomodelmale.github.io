---
author: Il Gorgonauta
comments: true
date: 2009-11-01 15:23:56+00:00
layout: post
link: http://www.atomodelmale.it/2009/11/01/imola-arriva-il-baccanale-2009-dal-titolo-miseria-e-nobilta/
slug: imola-arriva-il-baccanale-2009-dal-titolo-miseria-e-nobilta
title: 'Imola, arriva il Baccanale 2009 dal titolo Miseria e Nobiltà. '
wordpress_id: 5922
image: uploads/2009/11/2009-11-01-imola-arriva-il-baccanale-2009-dal-titolo-miseria-e-nobilta.jpg
categories:
- Alimentazione
- Imola e Dintorni
tags:
- Baccanale
- Cibo
- Enogastronomia
- Manifestazione
---

Si terrà a **Imola** dal 7 al 22 di novembre la 14° edizione del **Baccanale**, tradizionale rassegna eno-gastronomica e culturale che coinvolge la cittadinanza imolese e i suoi dintorni. Quest'anno la manifestazione si intitola **_Miseria e Nobiltà_**, riferendosi alla secolare contrapposizione tra poveri e ricchi che si riflette anche sul tavolo da cucina mettendo a confronto cibi semplici e rozzi con pietanze raffinate e delicate. Si tratta comunque di una diversità e di una separazione solo apparente :  nel corso della storia infatti sono stati innumerevoli e molteplici gli scambi e i contatti culinari tra le 2 classi sociali, con conseguente diffusione e circolarità di conoscenze e saperi di ciascun ceto.

Anche quest'anno così i cittadini imolesi avranno a disposizione ben 16 giorni (tra cui 3 week-end) per _passeggiare_ nelle strade e nelle piazze del centro storico, per_ imparare _grazie a mostre e convegni, per _divertirsi_ tramite spettacoli e **animazioni** e per_ abbuffarsi _attraverso degustazioni e scuole di cucina. Durante il Baccanale inoltre ogni ristorante proporrà un proprio menù tipico tutto da gustare.

Numerose anche le **iniziative collaterali** e le **mostre** che seguiranno la manifestazione. Ad esempio nei week end, grazie all'iniziativa "_Film da Gustare_", presso il Centro commerciale Leonardo verranno riprodotte immagini e spezzoni di note pellicole accompagnate da degustazioni fino ad esaurimento scorte (ogni sabato e domenica alle ore 16).

Ancora sabato 21 novembre alle ore 16.30 presso _Piazza caduti della Libertà _si potrà osservare uno spettacolo di danza e ballo (con balli popolari e di corte) con Imoladanza mentre presso il _centro sociale Sociale Tiro a Segno_ fino al 22 di novembre dalle ore 14.30 alle 18.30 verranno esposti gli elaborati del 1° Concorso fotografico e di disegni realizzato in occasione della Festa dei nonni.

Anche per gli amanti della **moda** tanti appuntamenti : domenica 16 novembre alle ore 16 presso la Casa della Sposa in via Appia si terrà una sfilata con abiti da sposa e cerimonia mentre domenica 22 novembre alle ore 11 in_ Piazza Gramsci_ ecco una passerella di abiti della collezione autunno-inverno organizzata da Silver Mode boutique per signora.

Innumerevoli infine anche le **degustazioni** :  ad esempio presso il Chiosco del Caffè delle Donne in _Piazza Gramsci _per un prezzo massimo di 5 euro, ogni sabato della manifestazione, ore 15/21, si terrà una degustazione di pane toscano e piadina con salsiccia, torte casalinghe e vin brulé mentre presso l'Erboristeria aromatica ed officinale in Piazza Gramsci 17, le domenica 8, 15 e 22 novembre, ore 15.30 /19 ci saranno degustazione **gratuite** di vari tipi di tisane, liquori, biscotti, miele e snack salati.

Gli eventi ovviamente non si esauriscano qui, per ragioni di spazio e tempo sul blog è stato possibile solo riportarne alcuni a titolo esemplificativo e secondo un ordine casuale. Per quanti vorranno consultare il programma dettagliato di ogni giornata nonché ottenere maggiori informazioni sul Baccanale è consigliato recarsi sul[**SITO INTERNET**](http://www.baccanaleimola.it/index_ed_in_corso.cfm)della manifestazione.

L'**edizione 2009** del Baccanale sarà presentata ufficialmente sabato 7 novembre alle ore 17 presso la Biblioteca Comunale dal Sindaco _Daniele Manca _e dall'Assessore alla cultura _Valter Galavotti_. Illustratore del Baccanale 2009 Roberto Innocenti.
