---
author: Il Gorgonauta
comments: true
date: 2010-07-26 16:25:09+00:00
layout: post
link: http://www.atomodelmale.it/2010/07/26/imola-in-arrivo-nuovi-autovelox-sulla-via-emilia/
slug: imola-in-arrivo-nuovi-autovelox-sulla-via-emilia
title: Imola, in arrivo nuovi autovelox sulla via Emilia.
wordpress_id: 7707
image: uploads/2010/07/autovelox-e1280212717310.jpg
categories:
- Imola e Dintorni
tags:
- Automobili
- Autovelox
- Velocità
---

Nuovi occhi sulla **via Emilia**. 3 nuovi autovelox fissi sono stati posizionati presso la frazione di Selva (in entrambi i sensi di marcia) e presso il Piratello (ma solo in direzione di Bologna). Da oggi i 3 strumenti entreranno in funzione e scatteranno così le prime multe. Ed entro la fine dell'anno anche il comune di Dozza installerà un autovelox a Toscanella, all'altezza delle cantine Brusa in direzione Imola (l'apparecchio entrerà in funzione poi nel 2011).

I 3 strumenti sono in grado di scattare foto digitali a infrarossi , sono sorvegliati da telecamere di sicurezza e sono azionabili dalla polizia municipale 24 ore su 24.

Per quanto riguarda le **sanzioni** in caso di eccesso di velocità, si prevede una sanzione di 38 euro per chi superi il limite di velocità entro i 10 km/h; di 206,67 euro ( e - 5 punti sulla patente) entro i 40km/h; di 370 euro (con patente sospesa e -10 punti sulla patente) entro i 60 km/h e infine di 500 euro (sempre con patente sospesa e -10 punti sulla patente) oltre i 60 km/h.

L'installazione dei 3 autovelox fa parte di un progetto di sicurezza sulle strade elaborato da Area Blu per i Comuni di Dozza, Imola e Castel San Pietro. Proprio quest'ultimo, in controtendenza rispetto agli altri comuni, per il momento ha deciso di prender tempo circa l'istallazione di un autovelox a Gallo Bolognese.
