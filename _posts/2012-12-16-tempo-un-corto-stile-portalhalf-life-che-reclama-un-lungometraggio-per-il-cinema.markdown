---
author: thesave
comments: true
date: 2012-12-16 10:17:10+00:00
layout: post
link: http://www.atomodelmale.it/2012/12/16/tempo-un-corto-stile-portalhalf-life-che-reclama-un-lungometraggio-per-il-cinema/
slug: tempo-un-corto-stile-portalhalf-life-che-reclama-un-lungometraggio-per-il-cinema
title: 'Tempo, un corto stile Portal/Half-Life che reclama un lungometraggio per il
  cinema  '
wordpress_id: 12467
image: uploads/2012/12/Tempo.png
categories:
- Azione
- Fantascienza
tags:
- Corto
---

Due ricercatori inventano un rivoluzionario dispositivo che manipola il tempo. Con uno stile che riprende da vicino la Gravity Gun e la Portal Gun di (rispettivamente) Half-Life e Portal, i due conducono alcuni esperimenti su oggetti inanimati il cui tempo soggettivo viene accellerato o rallentato, generando effetti impressionanti.

Consci della propria invenzione, mostrano i risultati ad un possibile finanziatore che fiuta subito la grande potenzialità del dispositivo se usato come arma. Malgrado la riluttanza degli scienziati nell'applicare la propria creazione in campo bellico, il compratore non si fa scrupoli a chiamare una squadra di sicari per uccidere i due e trafugare il dispositivo.

Ed è qui che le cose si fanno interessanti per lo spettatore che potrà godersi la spettacolarità della Tempo Gun seguendo le peripezie di Harp (uno dei due scienziati) nel tentativo di fuggire dal compound scientifico e salvare la propria collega, rallendando e velocizzando il tempo degli oggetti più disparati.

## Red Giant

Com'è possibile notare nell'incipit, Tempo è uno corto prodotto dalla Red Giant, software house che si occupa di programmi per la creazione di effetti cinematografici, ed ecco spiegato l'interesse del regista -- Seth Worley -- di mostrare a schermo le mirabolanti capacità della Tempo Gun in tutto il suo immaginifico splendore.

A noi non resta che goderci questo proof-of-concept offerto da Reg Giant, sperando, un giorno, di vederne il lungometraggio nelle sale cinematografiche.

[Tempo](http://vimeo.com/55240799) from [Red Giant](http://vimeo.com/redgiant) on [Vimeo](http://vimeo.com).
