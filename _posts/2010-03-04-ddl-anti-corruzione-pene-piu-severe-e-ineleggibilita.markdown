---
author: Il Gorgonauta
comments: true
date: 2010-03-04 18:04:00+00:00
layout: post
link: http://www.atomodelmale.it/2010/03/04/ddl-anti-corruzione-pene-piu-severe-e-ineleggibilita/
slug: ddl-anti-corruzione-pene-piu-severe-e-ineleggibilita
title: 'Ddl anti corruzione, pene più severe e ineleggibilità. '
wordpress_id: 6886
image: uploads/2010/03/2010-03-04-ddl-anti-corruzione-pene-piu-severe-e-ineleggibilita.jpg
categories:
- Italia
- Legge
- Politica
- Società
tags:
- Corruzione
- Reato
---

Il Consiglio dei ministri ha approvato il **disegno di legge anti corruzione** e ora il testo passa al parlamento. Il ddl tende a promuovere la legalità tramite pene più severe e con l'ineleggibilità per i candidati a qualunque tipo di elezione politica.

In sostanza chi viene condannato con un sentenza passata in giudicato per gravi reati di **corruzione** (come il peculato o  la concussione) o comunque per delitti gravissimi, già esclusi dall'indulto, non potrà essere candidato a qualunque tipo di elezione (comunale, provinciale, regionale, nazionali ed europee) per 5 anni. Anche il presidente della regione, qualora dimostri un fallimento politico, non potrà essere candidato.

Aumentate inoltre le pene nel minimo per i reati di corruzione (rimanendo però inalterata la prescrizione) e previsto un piano nazionale anti corruzione (privo però di apposite risorse) per valutare il rischio corruttivo negli uffici.

Quale il senso di questa ventata di "pulizia" e ** rigore**? Per alcuni nient'altro che un ddl propagandistico volto a raccogliere voti e consensi in vista delle prossime elezioni regionali, per altri un sincero progetto volto a contrastare corruzione ed illegalità nella  e contro la pubblica amministrazione.

Ma quando entrerà in vigore il Ddl? Probabilmente solo dopo le regionali, giusto in tempo per evitare drammatiche e sconsolanti liste piene di spazi vuoti.
