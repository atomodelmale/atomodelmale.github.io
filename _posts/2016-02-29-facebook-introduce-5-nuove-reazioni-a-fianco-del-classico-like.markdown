---
author: thesave
comments: true
date: 2016-02-29 08:04:02+00:00
layout: post
link: http://www.atomodelmale.it/2016/02/29/facebook-introduce-5-nuove-reazioni-a-fianco-del-classico-like/
slug: facebook-introduce-5-nuove-reazioni-a-fianco-del-classico-like
title: Facebook introduce 5 nuove "reazioni" a fianco del classico Like
wordpress_id: 16561
image: uploads/2016/02/cover_facebookreactions.jpg
categories:
- Facebook
tags:
- Facebook
---

## Sono solo, Reazioni

Oltre al Like. Gli utenti di Facebook si arricchiscono di nuove "reazioni". Da pochi giorni Facebook è diventato (immensamente *AhAh*) più espressivo. Come? Grazie all'introduzione delle "Reactions", cioè di 5 altri iconcine con cui, insieme al classico "Like", si possono commentare con un tap (o click) i post sul Social Network.

Le nuove iconcine, apparse in basso a sinistra dei post, rappresentano vari stati emotivi: "amore", "risata", "stupore", "tristezza" e "rabbia".

L'introduzione delle reactions è tutt'altro che inaspettata e già un anno fa il caro Zuck aveva ammesso che la piattaforma aveva bisogno di permettere agli utenti di esprimere in modo più variegato la propria reazione ai post, piuttosto che il solo "apprezzamento" (Like).

Lo sforzo, a detta di Facebook, è soprattutto per permettere un'interazione più coinvolgente tra gli utenti, in particolare per chi lo fa da smartphone, su cui è più facile premere un bottone rispetto a scrivere un commento.

Se coi Like (e le reactions) le interazioni sociali sembrano diventare sempre più sterili, perché ridotte a un insieme incredibilmente limitato, dall'altra è anche vero che convogliare il proprio stato d'animo tramite il testo scritto è più difficile --- se no i premi Nobel per la letteratura che ci stanno a fare? --- e per questo ci si è inventati le emoticons ed [emoji](https://en.wikipedia.org/wiki/Emoji) varie, di cui le 6 reactions introdotte da Facebook sarebbero la quintessenza (sestaessenza?).

Tutt'altro che semplice e scontata, la scelta delle 6 reazioni --- 5 se si considerano al netto del inamovibile Like --- ha richiesto oltre un anno di studio e sperimentazione. Facebook ha infatti analizzato miliardi di post per ottenere i venti emoji più utilizzati. Da questi ha ne creato varie versioni (con più o meno reactions), testandole su un ristretto numero di utenti, fino ad ottenere l'attuale configurazione.

Zuck si è detto soddisfatto (Like, Love o Wow che cliccar si voglia) dall'introduzione delle reactions che, appena uscite, sono state subito adottate da quel miliardo e mezzo di utenti che popolano il Social Network.

![fb-reactions]({{ site.baseurl }}/uploads/2016/02/fb-reactions.gif)

E voi? Like, Love, Ahah, Wow, Sob o Grrr?
