---
author: Il Gorgonauta
comments: true
date: 2012-04-08 14:49:50+00:00
layout: post
link: http://www.atomodelmale.it/2012/04/08/a-daily-drink-bere-cocktail-con-gusto/
slug: a-daily-drink-bere-cocktail-con-gusto
title: 'A Daily Drink, bere cocktail con gusto. '
wordpress_id: 11445
image: uploads/2012/04/a-daily-drink.jpg
categories:
- Intrattenimento
---


Si chiama **A Daily Drink** e vi potete trovare i coctkail consigliati dai migliori barman del mondo.

Progettata da **Andrea Berardi**, la pagina è disponibile su [Facebook](www.facebook.com/ADailyDrink).

A Daily Drink vuole diffondere la cultura del bere bene, cioè alcolizzarsi ma bevendo di qualità e non le solite schifezze che fanno stare male, promuovendo altre sì novità, tendenze e gusti dal mondo dei drink.

Sulla pagina scorrono **cocktail** e **vini di qualità**. Di ciascun drink viene descritta, dopo una breve presentazione, la tipologia, la preparazione, la decorazione, il giusto abbinamento e il bicchiere in cui deve deve essere servito.

Per quanto riguarda i vini invece non mancano il colore, il vitigno, il gusto (al naso e al palato), la temperatura di servizio e l'abbinamento ideale. Per tutti poi viene indicata la giusta canzone con cui accompagnare la degustazione. Per fare un esempio se volete prepararvi un Baileys Martini  non potrà mancare in sottofondo Love of my life dei Queen.

La varietà di drink, la bellezza delle immagini e la gran quantità di informazioni presenti sulla pagina rappresentano tre punti di forza, capaci di attirare curiosi internauti come appassionati ed esperti del settore. Simpatici nonché divertenti i piccoli aneddoti e le curiosità che si celano dietro la storia di ogni cocktail.

Per certi versi però si potrebbe fare qualcosa di più, in particolar modo per quanto riguarda la preparazione dei drink. L'elenco degli ingredienti in teoria è più che che sufficiente per preparare il cocktail ma viene da chiedersi se la spiegazione è davvero alla portata di tutti.

Un progetto di successo? Chi lo sà, per il momento non rimane che aspettare . Nel frattempo, parafrasando un noto proverbio, un drink al giorno toglie il medico di torno.
