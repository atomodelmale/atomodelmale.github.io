---
author: Il Gorgonauta
comments: true
date: 2008-12-24 20:28:05+00:00
layout: post
link: http://www.atomodelmale.it/2008/12/24/natale-2008/
slug: natale-2008
title: Natale 2008
wordpress_id: 3612
image: uploads/2008/12/2008-12-24-natale-2008.jpg
categories:
- Blog
- Festività
tags:
- Natale
---

Natale 2008, gli autori del blog colgono l'occasione delle feste di Natale per ringraziare ed augurare alla loro maniera buone feste a tutti i loro lettori:

_Il Gorgonauta:_

<blockquote>Come singolo autore auguro a tutti  un Buon e Lieto Natale e periodo Festivo, in particolar modo ai visitatori del nostro sito, associandomi a Radio Rebelde e a TheSave. E a chi sta vivendo il suo momento difficile l'augurio di non abbandonare mai la speranza, il senso dell'essere umano, e un grande in bocca al lupo per uscirne. D'altronde  lo stesso natale per i credenti non è che una speranza, insita nella nascita di un Uomo.

"La speranza è il senso dell'essere umano".
(F.Perorini)</blockquote>

_Radio Rebelde:_

<blockquote>Questo sarà per molti un Natale più povero rispetto agli ultimi anni ma non per questo dovrà essere più triste; anzi potrà essere l'occasione per ritrovare quei valori che pian piano il consumismo ha eroso. Un sentito Augurio di un sereno e gioioso Natale a tutti i nostri lettori.

"Onorerò il Natale nel mio cuore e cercherò di tenerlo con me tutto l'anno."
(C. Dickens)</blockquote>

_TheSave:_

<blockquote>In un turbine di luminarie, panettoni e regali, mi domando se è cambiato qualcosa dall'anno scorso o se come sempre sia solo un **[Buon Nasale](/2007/12/25/buon-nasale.html)**.
Si vedono solo file: file alle casse, file di macchine verso i centri commerciali, file, file, file e ancora file: per fare cosa? Nessuno lo sa! Per quale motivo? Guai a chiederlo!
Chissà se 2008 anni fa il nascituro bambinello aveva di questi pensieri per la testa, e dire che ai suoi tempi ce n'era di crisi.
Ma anche quest'anno, più o meno interi, siamo arrivati a Natale, forse stanchi e affaticati, ma finalmente ci possiamo sedere un attimo, prendere un po' di respiro, trovarci con chi ci vuole bene.
Ed è per questo che ancora una volta sono qui a scrivere ed augurare Buon Natale a tutti i lettori dell'Atomo del Male.</blockquote>

![Buon Natale]({{ site.baseurl }}/uploads/2008/10/buon-natale.png)

## BUON NATALE
