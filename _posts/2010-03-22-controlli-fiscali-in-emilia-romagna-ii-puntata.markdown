---
author: thesave
comments: true
date: 2010-03-22 14:39:39+00:00
layout: post
link: http://www.atomodelmale.it/2010/03/22/controlli-fiscali-in-emilia-romagna-ii-puntata/
slug: controlli-fiscali-in-emilia-romagna-ii-puntata
title: Controlli Fiscali in Emilia-Romagna (II Puntata)
wordpress_id: 7010
image: uploads/2010/03/Paradisi-Fiscali.jpg
categories:
- Economia
- Italia
tags:
- Evasione
- Federalismo Fiscale
- Fiscale
- Marino
- Stato
---

Lo scorso agosto ci siamo lasciati con [**questo**](/2009/08/26/controlli-fiscali-sullemilia-romagna/) articolo in cui riportavo la notizia di un "**inspessimento**" dei **controlli fiscali** a livello nazionale (ed in Emilia-Romagna), in questi mesi ANCI e l'Agenzia delle Entrate non sono certo rimaste con le mani in mano, anzi…

**Paradisi per peccatori**

![]({{ site.baseurl }}/uploads/2010/03/Paradisi-Fiscali.jpg)

Come avevamo già visto nell'articolo citato nel cappello introduttivo, in finanza – soprattutto quella creativa – i peccatori non vanno assolutamente all'inferno, anzi, di solito loro – ed ancor più facilmente i loro patrimoni – finiscono nei **paradisi (fiscali).**

E qual è il paradiso fiscale più amato dagli italiani?! Ma si, il santo protettore degli evasori: **San Marino**!

Entrato a settembre nella "**White list**" stilata dall'OCSE – l'Organizzazione per la Cooperazione e lo Sviluppo Economico – da poco San Marino ha siglato **oltre 2 dozzine di accordi** sullo **scambio d'informazioni** con l'Agenzia delle Entrate italiane.

In ottemperanza al regolamento attuativo sul **contrasto alle frodi fiscali** firmato, i soggetti con partita IVA che intrattengono scambi monetari – in entrata ed uscita – con l'enclave romagnolo-marchigiana, sono tenuti a comunicarlo all'Agenzia delle Entrate, fornendo i dati relativi ai soggetti effettuanti l'operazione.

**Riportando tutto a casa**

![]({{ site.baseurl }}/uploads/2010/03/ANCI.jpg)

Oltre all'azione mediatrice e regolatrice intrapresa con San Marino – parallela a quelle avviate con altri paradisi fiscali più o meno vicini --, la collaborazione tra ANCI ed Agenzia delle Entrate nata l'anno scorso **ha dato i suoi frutti**, generando un **aumento del numero** -- ma soprattutto della **qualità** -- delle segnalazioni delle evasioni fiscali, che a sua volta ha portato un **aumento del 30%** delle entrate nelle casse dell'Agenzia governativa.

In questi giorni altri **comuni si stanno aggiungendo** alla lunga lista dell'ANCI, rendendo i **controlli** sempre più **mirati** e **capillari**.

D'altronde la collaborazione con l'Agenzia delle Entrate non permette solo di **porre un freno all'evasione fiscale**, ma di conservare e soprattutto reinvestire la **ricchezza territoriale** – nazionale e territoriale – che altrimenti sarebbe emigrata all'estero, per sparire in qualche tortuosa spirale di scatole cinesi.

In calce un aggiornamento sui dati già visti nell'articolo precedente.

**Salgono da 131 a 183** il numero di comuni dell'Emilia-Romagna coinvolti nell'iniziativa divisi tra
[table id=2 /]
Augurando buon lavoro agli addetti ai lavori,**rimaniamo sintonizzati** per nuovi sviluppi.
