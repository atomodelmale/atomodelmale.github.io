---
author: Il Gorgonauta
comments: true
date: 2014-10-23 16:36:10+00:00
layout: post
link: http://www.atomodelmale.it/2014/10/23/come-controllare-i-punti-sulla-patente/
slug: come-controllare-i-punti-sulla-patente
title: Come controllare i punti sulla patente
wordpress_id: 15045
image: uploads/2014/10/punti_patente.jpg
categories:
- Informazione
tags:
- Patente
- Punti
---

Quanti punti ho sulla patente? Una domanda che ogni automobilista italiano si è posto almeno una volta sulla vita, soprattutto dopo una violazione del codice della strada che gli è costata qualche punto. Ebbene, per effettuare il controllo ci sono due strade, lasciate perdere le autoscuole visto che al massimo vi forniranno le stesse indicazioni.

La prima è chiamare il numero **848 782 782**. Alcune precisazioni: **non si tratta di un numero verde**, la telefonata può essere effettuata solo da apparecchio fisso ed ha il costo di una chiamata urbana secondo le tariffe del proprio gestore telefonico. Una volta composto il numero, una voce registrata vi chiederà alcune informazioni come data di nascita e numero della patente.

La seconda è registrarsi sul sito **[il portale dell'automobilista](https://www.ilportaledellautomobilista.it/web/portale-automobilista/)**.Questa soluzione, a mio avviso più semplice, vi permetterà anche di accedere ad altri servizi come verificare la duplicabilità della patente o della carta di circolazione, controllare lo stato delle pratiche e pagare le stesse online. Registrarsi è gratuito e vi saranno richiesti dati come nome e cognome, luogo e data di nascita e residenza. Per sapere i punti della patente, è necessario indicare il numero della stessa nei dati di profilo. Potrete poi attivare alcuni servizi di notifica via email o sms.

Per chi vuole consultare i punti tramite un dispositivo mobile, è possibile scaricare **iPatente**, l'applicazione gratuita realizzata dal Dipartimento Trasporti del Ministero delle Infrastrutture e dei Trasporti che consente di accedere ai servizi de "Il Portale dell'Automobilista" e di consultare i propri dati relativi a Patente e Veicoli (sempre che si è effettuata la registrazione).
