---
author: Il Gorgonauta
comments: true
date: 2011-08-25 18:14:51+00:00
layout: post
link: http://www.atomodelmale.it/2011/08/25/sorteggio-champions-girone-di-ferro-per-il-napoli-meglio-inter-e-milan/
slug: sorteggio-champions-girone-di-ferro-per-il-napoli-meglio-inter-e-milan
title: Sorteggio Champions, girone di ferro per il Napoli. Meglio Inter e Milan.
wordpress_id: 10127
image: uploads/2011/08/2011-08-25-sorteggio-champions-girone-di-ferro-per-il-napoli-meglio-inter-e-milan.jpg
categories:
- Calcio
- Sport
tags:
- Champions League
- Inter
- Milan
- Napoli
---


A Montecarlo sono stati sorteggiati i gironi della prossima **Champions League,** competizione alla quale parteciperanno in virtù dei risultati dello scorso campionato Milan, Inter e Napoli. L'Udinese, qualificata per i preliminari, non ha invece superato lo scoglio Arsenal.

Il **Napoli**, in virtù della sua posizione in quarta fascia, è andato incontro al girone più duro (**Gruppo A**), con Bayern Monaco, Villarreal e Manchester City.

Meglio invece per Milan e Inter, le 2 squadre milanesi infatti affronteranno gironi più abbordabili. Il **Milan**  (**Gruppo H**) sfiderà i campioni europei in carica del **Barcellona** ma anche 2 formazioni provenienti dai preliminari, il Bate Borisov e il Viktoria Plzen.

Ancora meglio è andata all'**Inter (Gruppo B)**, la più fortunata delle 3 squadre italiane. I nerazzurri affronteranno i russi del Cska Mosca, i francesi del Lilla e i turchi del Trabzonsport.

Concludono il sorteggio i gironi C (Manchester United, Benfica, Basilea e Otelul); D (Real Madrid, Lione, Ajax e Dinamo Zagabria), E (Chelsea, Valencia, Bayer Leverkusen e Genk); F (Arsenal, Marsiglia, Olympiacos e Borussia Dortmund) e G (Porto, Shakhtar Donetsk, Zenit San Pietroburgo e Apoel).

Messi è stato poi nominato il miglior giocatore europeo della scorsa stagione. La fase a gironi scatterà il prossimo 13 e 14 settembre mentre per la finalissima bisognerà aspettare il 19 maggio 2012. Super favorito ancora una volta manco a dirlo il Barcellona di Guardiola.

