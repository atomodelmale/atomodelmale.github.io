---
author: Il Gorgonauta
comments: true
date: 2010-11-08 20:35:40+00:00
layout: post
link: http://www.atomodelmale.it/2010/11/08/imola-baccanale-2010-salse-sughi-e-condimenti/
slug: imola-baccanale-2010-salse-sughi-e-condimenti
title: Imola, Baccanale 2010 "Salse, sughi e condimenti".
wordpress_id: 8293
image: uploads/2010/11/baccanale-2010.jpg
categories:
- Alimentazione
- Imola e Dintorni
tags:
- '2010'
- Baccanale
---


Dal 6 al 21 novembre torna ad **Imola** il **Baccanale**, la tradizionale rassegna eno - gastronomica e culturale di inizio autunno.

Quest'anno la rassegna è dedicata a **salse**, **sughi** e **condimenti**, prodotti essenziali delle nostre ricette e delle nostre tavole con un altissimo valore alimentare e simbolico nonchè elementi fondamentali per valorizzare e rendere più gradevoli gli stessi cibi che mangiamo ogni giorno.

Anche quest'anno così i cittadini imolesi avranno a disposizione ben 16 giorni (tra cui 3 week-end) per _passeggiare_ nelle strade e nelle piazze del centro storico, per _divertirsi _tramite spettacoli e animazioni e per_ abbuffarsi_ attraverso degustazioni e scuole di cucina. Durante il Baccanale inoltre ogni ristorante proporrà ancora una volta un proprio menù tipico tutto da gustare.

Numerose anche le **iniziative collaterali** e le **mostre** che seguiranno la manifestazione. Come ad esempio l'iniziativa _I giardini delle spezie_ in via  F.Orsini n. 35 con mostra fotografica e distribuzione gratuita di ricette e schede informative.

Tante anche le **degustazioni** : ad esempio in piazza Gramsci 17 ogni domenica fino al termine della rassegna dalle ore 15.30 alle 19 _Degustazione gratuita di vari tipi di tisane_ mentre in via della Milana 66 il 14 e il 21 novembre, dalle ore 12 alle ore 14 e dalle 18 alle 19.30 _Degustazione di prodotti pugliesi_.

Queste sono solo alcune delle tante iniziative in programma, tutte consultabili sul **[sito internet](http://www.baccanaleimola.it/)** della rassegna eno gastronomica e culturale.
