---
author: Il Gorgonauta
comments: true
date: 2010-03-09 14:47:25+00:00
layout: post
link: http://www.atomodelmale.it/2010/03/09/shutter-island-trama-e-recensione/
slug: shutter-island-trama-e-recensione
title: Shutter Island, trama e recensione.
wordpress_id: 6953
image: uploads/2010/03/shutter-island.jpg
categories:
- Cinema
- Drammatico
- Thriller
tags:
- Isola
- Leonardo DiCaprio
---

**Shutter Island.**1954. L'agente federale Teddy Daniel (** _Leonardo DiCaprio_ **), accompagnato dal nuovo partner Chuck (_Mark Ruffalo_), si reca su Shutter Island, un'isola situata nel golfo di Boston, per indagare sulla misteriosa sparizione di una pericolosa** detenuta**.

L'isola infatti ospita un **ospedale psichiatrico** in cui sono detenuti numerosi assassini con malattie mentali, individuati rifiutati da tutti gli altri penitenziari per la loro pericolosità e pazzia.

Mentre i 2 agenti investigano sul caso un violento **tornado** si abbatte sull'isola e interrompe i collegamenti con la terraferma. Teddy e Chuck si ritrovano così prigionieri di Shutter Island, proprio quando le indagini cominciano rivelare le prime stranezze e i primi misteri.

Cosa nasconde Shutter Island?

**Tra realtà e immaginazione.**

L'ospedale psichiatrico ospita numerosi pazienti/detenuti che, incapaci di mantenere un contatto con la **realtà**, vivono in un loro mondo immaginario e irreale. Lo stesso Teddy Daniel soffre di allucinazioni e mal di testa. Per questi uomini il confine tra i 2 mondi è inesistente dato che essi vengono, semplicemente, a coincidere.

[![]({{ site.baseurl }}/uploads/2010/03/shutter-island-2.jpg)]({{ site.baseurl }}/uploads/2010/03/shutter-island-2.jpg)

Oltre a dover distinguere cosa c'è di vero e di falso nelle parole e nei comportamenti dei detenuti i  2 agenti sono ostacolati da un comportamento ostruzionistico e dalle **bugie** delle guardie, dei medici, degli infermieri e del direttore dell'ospedale psichiatrico. Perchè mai tutte queste perone non dovrebbero collaborare con degli agenti federali? Quali misteri nasconde Shutter Island?

**Martin (Scorsese) e Leonardo (DiCaprio).**

[![]({{ site.baseurl }}/uploads/2010/03/Martin-Scorsese.png)]({{ site.baseurl }}/uploads/2010/03/Martin-Scorsese.png)

_Shutter Island_ segna il **quarto** film dell'attore americano con il regista Martin Scorsese, dopo _Gangs of New York _(2002), _The aviator_ (2004) e _The departed_ (2006).

Tralasciati i panni del poliziotto doppiogiochista, Di Caprio veste quelli di un agente federale deciso a scoprire la verità e a risolvere il caso, vittima tuttavia dei propri fantasmi del **passato**.

In un crescendo di **visioni**, ricordi e misteri la trama segue un percorso sempre più angosciante, confusionario e labirintico fino al sorprendente (?) colpo di scena finale.

_Shutter Island_ si rivela così certamente non la pellicola più fortunata della coppia ma comunque ha il merito di generare **suspense** e dubbi/supposizioni nella mente dello spettatore fino alla fine. E' quest'ultimo l'ultimo paziente dell'isola, soggetto manipolabile e manipolato dalle innumerevoli ipotesi/realtà  (quale quella giusta?) offerte dalla pellicola.

Il confine tra **pazzia** e **normalità** d'altronde talvolta appare molto sottile..
