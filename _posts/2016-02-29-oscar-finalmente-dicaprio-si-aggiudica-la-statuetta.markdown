---
author: Il Gorgonauta
comments: true
date: 2016-02-29 12:10:30+00:00
layout: post
link: http://www.atomodelmale.it/2016/02/29/oscar-finalmente-dicaprio-si-aggiudica-la-statuetta/
slug: oscar-finalmente-dicaprio-si-aggiudica-la-statuetta
title: Oscar, finalmente DiCaprio si aggiudica la statuetta
wordpress_id: 16583
image: uploads/2016/02/Oscar-DiCaprio.gif
categories:
- Cinema
- Notizie
tags:
- Leonardo DiCaprio
- Oscar
---

E al quinto tentativo Oscar fu. Leonardo DiCaprio si aggiudica la tanto agognata statuetta per la sua interpretazione in _The Revenant_.

Molto emozionato, ma che un pò imbarazzato per il lungo applauso ricevuto, l'attore ha salutato Tom Hardy che ha definito "un fratello", ha ringraziato il regista e il direttore della fotografia e non ha perso l'occasione per parlare del tema che ha più a cuore: l'ambientalismo.

DiCaprio era alla quinta nomination. Già in precedenza era stato nominato per Buon compleanno Mr. Grape, The Aviator, Blood Diamond - Diamanti di sangue e The Wolf of Wall Street. A queste si deve poi aggiungere un'ulteriore candidatura come produttore. L'Oscar rappresenta un giusto riconoscimento per l'attore americano, che probabilmente già in passato meritava il premio per diverse interpretazioni eccellenti.

Per la cronaca, _The Revenant_ si è aggiudicato la statuetta anche per la miglior regia e fotografia. _Il Caso Spotlight_ ha vinto invece il premio come miglior film. Scritto da Tom Mc Carthy e Josh Singer, la pellicola racconta l'inchiesta del gruppo investigativo del Boston Globe che ha denunciato la copertura sistematica da parte della gerarchia della Chiesa Cattolica degli abusi sessuali commessi su minori da oltre 70 sacerdoti locali.

Dal canto suo l'Italia può festeggiare con l'Oscar a **Ennio Morricone** che ha trionfato nella notte delle stelle con una standing ovation che lo ha portato sul palco del Dolby Theater per ritirare la statuetta per la colonna sonora di _The Hateful Eight_.
