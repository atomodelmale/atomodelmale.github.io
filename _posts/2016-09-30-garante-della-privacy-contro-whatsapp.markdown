---
author: Radio Rebelde
comments: true
date: 2016-09-30 18:47:11+00:00
layout: post
link: http://www.atomodelmale.it/2016/09/30/garante-della-privacy-contro-whatsapp/
slug: garante-della-privacy-contro-whatsapp
title: Garante della privacy contro Whatsapp
wordpress_id: 17195
image: uploads/2016/09/WhatsApp2.jpg
categories:
- Facebook
- Social Network
tags:
- Facebook
- Privacy
- Whatsapp
---

Il **Garante** per la protezione dei dati personali ha avviato un'istruttoria dopo la modifica della privacy fatta da **WhatsApp** a fine agosto. La nuova politica prevede la messa a disposizione di Facebook di alcune informazioni riguardanti gli account dei singoli utenti di WhatsApp, anche per finalità di marketing.
Il Garante ha invitato WhatsApp e Facebook a fornire tutti gli elementi utili alla valutazione del caso e in particolare i dettagli riguardanti:
- la tipologia di dati che WhatsApp intende condividere con Facebook
- le modalità per l'acquisizione del consenso degli utenti sui nuovi termini e condizioni

"_WhatsApp è conforme alla legge sulla protezione dei dati dell'Ue_ - replica il portavoce del messenger - _e lavoreremo con il Garante italiano nel tentativo di rispondere alle loro domande e di risolvere eventuali problemi_''.

Stesso problema in Germania dove il Garante per la protezione dei dati personali della regione di Amburgo, Johannes Caspar, ha vietato immediatamente a Facebook di "collezionare" nuovi dati dei circa 35 milioni utenti tedeschi di WhatsApp e di cancellare quelli già raccolti.

In attesa degli sviluppi è ancora possibile aggirare il vincolo al centro delle polemiche.
Per chi non ha ancora aggiornato l'app selezionando l'opzione ''Leggi tutto'', per poi deselezionare la funzione alla voce ''**Condividere le informazioni dell'account WhatsApp con Facebook**''.
Chi invece ha dato l'assenso ha 30 giorni di tempo per ripensarci, modificando alla voce **Impostazioni --> Account --> Condividi le informazioni del mio account**.
