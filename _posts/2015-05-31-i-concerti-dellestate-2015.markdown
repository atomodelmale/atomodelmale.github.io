---
author: Radio Rebelde
comments: true
date: 2015-05-31 06:28:21+00:00
layout: post
link: http://www.atomodelmale.it/2015/05/31/i-concerti-dellestate-2015/
slug: i-concerti-dellestate-2015
title: I concerti dell'estate 2015
wordpress_id: 15717
image: uploads/2015/05/concerti-italia-estate.jpg
categories:
- Blog
- Musica
tags:
- '2015'
- Concerti
- Estate
---

Estate per gli amanti della buona musica significa grandi concerti live.
Il concertone dell'anno, scusate il campanilismo, è senza dubbio il 9 Luglio all'Autodromo Enzo e Dino Ferrari di Imola con il ritorno in Italia dei mitici **Ac/Dc**.
Non mancheranno altri big internazionali con i **Chemical Brothers** che saranno in Italia il 1 luglio a Padova e il 2 luglio a Roma, sempre la capitale ospiterà i **Muse** il 18 luglio al Rock in Roma mentre i fan degli U2 dovranno aspettare il 4 e 5 settembre, al PalaAlpitour di Torino.
Milano con l'Expo non poteva essere da meno così quest'estate alla "Summer arena" di Assago, alle porte di Milano. si alterneranno carichi da 90 come i **Metallica**, **David Guetta**, passando per **Ben Harper**, **Judas Priest** e **Limp Bizkit**.

Anche il Made in Italy quest'estate prevede fuochi d'artificio.
Negli stadi italiani si alterneranno nientepopodimeno che **Vasco Rossi** (con il LiveKom 015), **Jovanotti** con il suo Lorenzo negli Stadi 2015 e **Tiziano Ferro** dopo il grande ritorno con il suo primo greatest hits.
All'appello non poteva mancare **Ligabue** che il 19 Settembre presenta Campovolo-La festa 2015, il concerto-evento per festeggiare i 25 anni dall'uscita del suo primo album "Ligabue".
Per gli amanti del rap anche **J-AX** e **Fedez** gireranno per l'italia e il 4 Luglio si esibiranno insieme al Festival Postepay Rock in Roma.
Mi scuseranno i vari fan se ho dimenticato qualche loro idolo, l'importante è che anche questa estate la musica regni sovrana regalandoci momenti che rimarranno indelebili nei nostri ricordi.
