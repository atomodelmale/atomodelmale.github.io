---
author: Radio Rebelde
comments: true
date: 2015-05-22 19:57:03+00:00
layout: post
link: http://www.atomodelmale.it/2015/05/22/love-er-a-imola-fiera-di-essere-emilia-romagna-tra-esposizioni-spettacoli-e-concerti/
slug: love-er-a-imola-fiera-di-essere-emilia-romagna-tra-esposizioni-spettacoli-e-concerti
title: LOVE-ER a Imola. Fiera di essere Emilia Romagna tra esposizioni, spettacoli
  e concerti
wordpress_id: 15688
image: uploads/2015/05/LOver.jpg
categories:
- Imola e Dintorni
tags:
- Cantanti
- Imola
- Love-ER
---

Si svolgerà ad **Imola  dal 30 maggio al 1 giugno** la prima edizione di **LOVE-ER**, la prima fiera evento del Made in Emilia Romagna.

Un evento tra show e fiera campionaria lungo i 5 chilometri di Pista dell'**Enzo e Dino Ferrari**, animati da performance di artisti di strada e appuntamenti d'interesse nazionale (come il raduno delle mongolfiere), oltre che da convegni e meeting di approfondimento su diversi temi (cultura, turismo, tecnologie).

L'obiettivo di LOVE-ER è quello di far scendere in pista  il meglio dell'Emilia Romagna, attraverso le sue eccellenze imprenditoriali.

Un grande padiglione espositivo rappresenterà le nove "province" Emiliano-Romagnole, con spazi espositivi per le aziende e per le province.

Ci saranno artisti di strada, eventi sportivi e non mancheranno le attrazioni per i più piccoli con un Luna Park e il Parco Eco Magia.

Ovviamente sarà ricca l'offerta gastronomica con l'Associazione Pescatori Cesenatico che cucinerà davanti al pubblico il pesce appena pescato e sarà possibile gustare non solo piatti tipici Emiliani e delle regioni Italiane ma anche tante proposte da tutto il mondo a tutte le ore del giorno e della sera. La manifestazione continuerà anche la sera con comici e cantanti,  tra i big ci saranno **Paolo Belli, Raf, Ron, Antonella Ruggero e Andrea Mingardi**.

Una bellissima vetrina per Imola e l'Emilia Romagna che punta ad ospitare all'Autodromo Enzo e Dino Ferrari di Imola più di 80.000 persone.
