---
author: Radio Rebelde
comments: true
date: 2014-08-31 10:04:34+00:00
layout: post
link: http://www.atomodelmale.it/2014/08/31/5-terre-e-golfo-dei-poeti-dove-alloggiare-come-muoversi/
slug: 5-terre-e-golfo-dei-poeti-dove-alloggiare-come-muoversi
title: 5 Terre e Golfo dei Poeti. Dove alloggiare? Come muoversi?
wordpress_id: 14861
image: uploads/2014/08/14.jpg
categories:
- Ambiente
- Italia
tags:
- 5 Terre
- Alloggiare
- Golfo dei Poeti
- Muoversi
---

Cinque miglia di calette inaccessibili e scogliere vertiginose, dove si annidano i borghi intatti, selvaggi, di incredibile bellezza, di **Monterosso** al Mare, **Vernazz** a, **Corniglia**, **Manarola**, **Riomaggiore**, guardiani di un territorio che è stato inserito nell'elenco del patrimonio mondiale, ambientale e culturale dell'Unesco.

Una costa dai mille colori, suggestiva e unica. Borghi a picco sul mare, verdi colline e acqua cristallina, posti amati da poeti e scrittori come Shelley, Byron, Petrarca e Montale tanto da prendere il nome di Golfo dei Poeti.

Ecco a voi una delle meraviglie del nostro paese, **Le 5 Terre e Il Golfo dei Poeti.**

**Dove alloggiare?**

Se volete svegliarvi, sentire il profumo del mare e magari godervi una vista mozzafiato le città che garantiscono la maggiore offerta ricettiva sono **Monterosso, Lerici, Sestri Levate**.
Se volete risparmiare qualcosina vi consiglio di alloggiare a **La Spezia**, magari in prossimità della stazione, in quanto il treno sarà il vostro mezzo principale della vostra vacanza e la centralità di La Spezia vi permetterà di raggiungere le vostre mete in meno di una mezzoretta.

**Come muoversi?**

Vi sconsiglio l'auto, ma anche lo scooter. Molti paesi non sono raggiungibili con l'auto, quindi vi toccherebbe parcheggiare lontano dalla vostra meta a pagamento (sempre che troviate parcheggio) e poi magari prendere un altro mezzo. Il mio consiglio è muoversi con **treno** e autobus, da La Spezia ogni mezzora/ora ne parte uno per ogni vostra meta anche se nei periodi di maggiore affluenza turistica alcuni treni sono pienissimi quasi in condizioni disumane, a riguardo le amministrazioni locali potrebbero e dovrebbero fare qualcosa!
