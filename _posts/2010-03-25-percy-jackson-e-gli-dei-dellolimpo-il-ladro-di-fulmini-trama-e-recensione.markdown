---
author: Il Gorgonauta
comments: true
date: 2010-03-25 18:35:32+00:00
layout: post
link: http://www.atomodelmale.it/2010/03/25/percy-jackson-e-gli-dei-dellolimpo-il-ladro-di-fulmini-trama-e-recensione/
slug: percy-jackson-e-gli-dei-dellolimpo-il-ladro-di-fulmini-trama-e-recensione
title: 'Percy Jackson e gli dei dell''Olimpo: Il ladro di fulmini, trama e recensione.'
wordpress_id: 7027
image: uploads/2010/03/Percy-Jackson-Poster.jpg
categories:
- Avventura
- Cinema
tags:
- Divinità
- Fantasy
- Mito
- Olimpo
---

**Percy Jackson, giovane incompreso.[![]({{ site.baseurl }}/uploads/2010/03/Percy-Jackson-Poster.jpg)]({{ site.baseurl }}/uploads/2010/03/Percy-Jackson-Poster.jpg)

 Percy Jackson** è un giovane di New York che vive in uno squallido appartamento con la madre e il patrigno. E' dislessico e iperattivo e a scuola non ha certo tantissimi amici, tranne il fidato Grover. Ma durante una visita al museo di storia greca una professoressa si trasforma, inspiegabilmente, in una strana creatura e attacca il ragazzo..

Il perchè presto detto. Percy Jackson scopre di un essere un **semidio**, cioè una persona nata dall'unione tra una divinità (in questa caso Poseidone) e un mortale. Percy è sospettato di aver rubato la folgore a Zues e se non la restituirà entro breve si scatenerà una guerra tra gli dei con effetti potenzialmente devastanti su tutta l'umanità.

**Divinità a spasso.**

L'Olimpo, Zeus, le divinità e le creature degli antichi greci sono considerate tutt'al più leggende e **miti** vecchi di millenni. Non certo per questa nuova pellicola, _Percy Jackson e gli dei dell'Olimpo: Il ladro di fulmini_, che le colloca ai giorni nostri e tra gli essere umani. Insomma Zeus, Ade, Poseidone e compagnia sono vivi e vegeti più che mai, continuano ad influenzare il corso degli eventi terrestri e può quindi capitare che la **Medusa** scopra l'ipod o l'Olimpo si  trovi sopra l'Empire State Building.

Il giovane Persy sarà quindi chiamato, tra innumerevoli avversità, a salvare la terra dalla distruzione e nel corso di questa missione avrà modo di scoprire se stesso e i propri poteri, trasformandosi in un **eroe**.

[![]({{ site.baseurl }}/uploads/2010/03/Percy-Jackson.jpg)]({{ site.baseurl }}/uploads/2010/03/Percy-Jackson.jpg)

**[![]({{ site.baseurl }}/uploads/2010/03/Percy-Jackson-Medusa.jpg)]({{ site.baseurl }}/uploads/2010/03/Percy-Jackson-Medusa.jpg)

Percy Jackson e Harry Potter**.

Il personaggio di Percy Jackson richiama alla mente il più famoso maghetto di Hollywood : **Harry Potter**. Le analogie d'altronde sono più che evidenti e numerose. A titolo di esempio le pellicole sono tratte entrambe da saghe letterarie (quella di Percy Jackson è composta da 5 libri), Percy e Harry sono entrambi dei ragazzi che devono frequentare una scuola per apprendisti (destinati a grandi cose) e come in Harry Potter i protagonisti sono **3**.

La pellicola tuttavia gode di vita propria e si dimostra, nonostante le libertà letterarie prese dal regista, abbastanza scorrevole. Chiudendo un occhio sulla brutale americanizzazione delle divinità greche (tutto è ambientato negli Stati Uniti) e apprezzando un cast dove figurano tra gli altri star del calibro di **_Uma Thurman**, **Rosario Dawson** e **Pierce Brosnan_**.
