---
author: Radio Rebelde
comments: true
date: 2016-03-30 20:49:14+00:00
layout: post
link: http://www.atomodelmale.it/2016/03/30/musica-via-streaming-batte-mp3/
slug: musica-via-streaming-batte-mp3
title: Musica via streaming batte mp3
wordpress_id: 16623
image: uploads/2016/03/musica-streaming.jpg
categories:
- Musica
tags:
- mp3
- musica
- Streaming
---

C'erano una volta i dischi in vinile, poi vennero le cassette, pian piano sostituite dai cd fino ad arrivare agli mp3. Ebbene anche questi ultimi sembrano avere i "minuti" contati, è ormai ufficiale il sorpasso dello **streaming** sul download.

Questo fatto sancisce la fine dell'era del supporto fisico, o almeno l'entrata in un futuro dove la musica non sarà più necessario possederla ma sarà sufficiente ascoltarla.

Negli Stati Uniti infatti lo streaming online è diventato la maggiore fonte di guadagno per l'industria musicale sorpassando i proventi dei download digitali. Secondo la **Recording Industry Association of America**, i proventi da servizi come Spotify, Apple Music e Pandora sono cresciuti nel 2015 del 29%, mentre i download di mp3 sono calati del 9,6% e le vendite fisiche dei cd del 10,1%.

Sono sempre più gli apparecchi connessi al web e questo è sicuramente un vantaggio per gli appassionati di musica, dato che i servizi di streaming musicale permettono di accedere in qualsiasi momento e da qualunque postazione a cataloghi composti da milioni di brani.

Nel complesso, lo scorso anno, la quota degli utenti paganti è cresciuta del 40% generando oltre **1 miliardo di dollari** di ricavi facendo dello streaming digitale, il settore d'intrattenimento con la più elevata quota di introiti.

Un successo per chi ha creduto nello streaming, un pò meno per i musicisti che dovranno inventarsi un nuovo modo per "campare" di musica.
