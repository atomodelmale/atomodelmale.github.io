---
author: Il Gorgonauta
comments: true
date: 2008-02-20 14:58:31+00:00
layout: post
link: http://www.atomodelmale.it/2008/02/20/veronica-mars/
slug: veronica-mars
title: Veronica Mars.
wordpress_id: 939
image: uploads/2008/10/veronicamars.jpg
categories:
- Intrattenimento
- Serie e Programmi TV
- Televisione
tags:
- Kristen Bell
- Veronica Mars
---


Vive a **Neptune**, California ed è la figlia dello sceriffo locale/investigatore privato Keith Mars. Ma di chi stiamo parlando?

Naturalmente di **Veronica Mars**, protagonista delle 3 omonime  serie televisive. Veronica, interpretata da Kristen Bell, trascorre la propria adolescenza sopratutto in 2 luoghi : il _Neptune High_, il locale liceo, e lo studio di suo padre in qualità di segretaria, nonché assistente e collaboratrice. La ragazza inoltre possiede una dote naturale per l'investigazione, cosa che gli fà assumere di sua iniziativa casi, sia a scuola, sia nello studio del padre (elemento che all'inizio farà arrabbiare immancabilmente Keith). Ma alla fine quest'ultimo accetterà le grandi qualità della figlia e la chiamerà ogniqualvolta sarà in difficoltà o avrà bisogno di aiuto.

Neptune inoltre è un città divisa tra pochi **ricchi**(identificati con il prefisso 09, dato che solo costoro possono permetterselo), dove i loro figli godono di tanti privilegi (a scuola ad esempio possono ordinare cibo dall'esterno) e  molti **poveri**. La povertà e l'emarginazione della maggioranza sono rappresentati dai PCH, gang locale di motociclisti dediti sopratutto al traffico di sostanze illegali (il cui capo è _Eli Weevil Navarro_, sempre nei guai con la legge). Questa contrapposizione da luogo a violenti scontri nonché rappresaglie tra i 2 gruppi (i giovani ricconi e i PCH).

La giustizia oltretutto a Neptune esiste solo sulla carta : lo sceriffo _Don Lamb_ è un incompetente che condanna facilmente i deboli mentre non si fa scrupoli a chiudere gli occhi di fronte ai crimini commessi dai potenti e dai loro figli. In città (e anche al liceo) quindi vige la corruzione, la violenza e i rapporti di forza scaturiti dalla diversa situazione sociale dei vari protagonisti. Emblema di tutto questo _Vinnie VanLowe, _l'altro investigatore privato che fa concorrenza a Keith ma che svolge il suo lavoro più nell'illegalità che nel rispetto delle leggi. Altri personaggi di dubbia moralità, che rendono questa atmosfera di compromessi sottobanco, di piccole ingiustizie e soprusi sono i potenti Fitzpatrick (una banda di criminali), Van Clemmons, il preside del  Neptune High, nonché i componenti delle famiglie ricche della città che si credono al di sopra di tutti e di tutto.

![]({{ site.baseurl }}/uploads/2008/10/veronicamars.jpg)

A loro si contrappone **Keith Mars**, il padre di Veronica, uomo incorruttibile e giusto (che comunque nel corso delle 3 serie farà i suoi errori), un simbolo di giustizia per la città e la stessa figlia, per la quale è anche un indiscusso modello di vita. Ma chi è invece Veronica? Una ragazza che prima si trova nel cerchio dei ricchi, essendo la figlia dello sceriffo, la fidanzata di _Duncan Kane_ e la migliore amica di sua sorella _Lilly Kane_ (i Kane sono una delle più potenti e ricche famiglie di Neptune) per poi ritrovarsi fuori dal gruppo. Tutto cambia con la morte di Lilly e l'accusa di **omicidio** che Keith, allora sceriffo, rivolge al padre della ragazza uccisa. Keith, non riuscendo a dimostrare le accuse, perde il lavoro mentre Veronica gli amici, accusata di tradimento nei loro confronti. Conseguenze : a scuola è odiata ed evitata da tutti, assume un carattere aspro e diffidente verso il prossimo e decide di rinchiudersi in se stessa. Le sue doti investigative inoltre, oltre a portarla a scoprire misteri e segreti, la rendono ancora più indigesta agli occhi degli altri studenti, che la definiscono un'impicciona e una **portatrice di guai**. Quest'ultimi però chiedono il suo aiuto quando si trovano in difficoltà e questo permette a Veronica di essere anche rispettata e temuta e di farsi nuovi amici, tra cui _Wallace Fennel_ (sua spalla, aiutante e migliore amico). Veronica, infatti, aiuta chiunque (richiedendo in cambio di essere pagata per il servizio reso) senza distinzioni tra ricchi e poveri, buoni e cattivi.

Le 3 stagioni seguono tutte uno stesso schema : un grande mistero/enigma percorre tutta la serie mentre in ogni episodio Veronica si trova di fronte a nuove richiese d'aiuto (provenienti dai compagni, dal padre, dalle autorità), a nuovi casi che grazie al suo fiuto investigativo ogni volta risolverà. Ecco a grandi linee le vicende più importanti di ciascuna **serie** :![]({{ site.baseurl }}/uploads/2008/10/big_veronica_mars.jpg)

	
  * **1°.** La morte di Lilly Kane distrugge la vita di Veronica. Essa quindi decide di scoprire chi è l'assassino della sua migliore amica. Inoltre ad un festa la ragazza viene stuprata.  Anche in questo caso Veronica vorrà scoprire il colpevole del brutale gesto. Infine l'unità famigliare della famiglia Mars si disintegra dopo le vane accuse di Keith al padre di Lilly Kane : la madre di Veronica fugge misteriosamente. Perchè?

	
  * **2°.** L'autobus della scuola, in cui Veronica dovrebbe trovarsi, precipita dalla scogliera e si schianta in mare : una coincidenza o un piano per uccidere Veronica, testimone chiave del processo contro l'assassino di Lilly (scoperto alla fine della prima serie dalla stessa V.Mars)?

	
  * **3°.** Il liceo è finito e Veronica incomincia a frequentare l'Hearst College. Il passato però non sembra abbandonarla : a Hearst si aggira uno stupratore e in seguito il rettore sarà ucciso. Per Veronica altri casi da risolvere e colpevoli da punire.

Insomma per più di 60 episodi, accompagnati dalla **colonna sonora** _We Used To Be Friends_ dei _The Dandy Warhols_, assistiamo alle peripezie e alle vicissitudini (anche sentimentali) di questa giovane investigatrice. Si affrontano temi quali l'amore, l'amicizia, la giustizia anche se nel telefilm prevale in ogni caso l'aspetto investigativo/poliziesco. La bella **Kristen Bell**, che vedremo nella seconda stagione di Heroes e abbiamo già visto al cinema con _Pulse _e altre pellicole, interpreta Veronica Mars, rendendola unica.

A questo punto, per concludere,  ci sarà mai una **quarta serie**? Sicuramente, nonostante le proteste dei fan, non a breve termine (se non mai, come probabile..niente illusioni :( ) dato che niente è stato fatto in questo senso dalla casa produttrice dopo i deludenti ascolti della terza stagione (come conseguenza la quarta è stata cancellata). Circola cmq un breve filmato di 15 minuti che presenta Veronica come agente dell'FBI, girato da Rob Thomas come pilot della quarte serie (che verrà rappresentata, si vocifera, su carta stampata, con un fumetto).

Per i fan ecco il [sito italiano](http://www.veronicamars.it/) di Veronica Mars.
