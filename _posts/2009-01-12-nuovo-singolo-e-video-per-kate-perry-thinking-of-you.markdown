---
author: Il Gorgonauta
comments: true
date: 2009-01-12 21:18:13+00:00
layout: post
link: http://www.atomodelmale.it/2009/01/12/nuovo-singolo-e-video-per-kate-perry-thinking-of-you/
slug: nuovo-singolo-e-video-per-kate-perry-thinking-of-you
title: 'Nuovo singolo e video per Kate Perry : Thinking of You.'
wordpress_id: 3818
image: uploads/2009/01/2009-01-12-nuovo-singolo-e-video-per-kate-perry-thinking-of-you.jpg
categories:
- Musica
tags:
- Album
- Canzone
- Katy Perry
- Usa
- Video
---

**Kate Perry**, la nuova stellina del panorama musicale pop americano, svela e trasmette il **quarto singolo** estratto dall'album _One of the boys_. Si chiama_ Thinking of You_ e ci fa conoscere una Kate più malinconica e romantica. Nel **video** infatti la cantante interpreta una donna abbandonata dal proprio uomo, che deve andare in guerra, dalla quale purtroppo non tornerà più. La sua conclusione è drammatica : Kate esce dalla propria casa dopo aver ricevuto la triste notizia vestita di nero.

Un richiamo forse alla nuova situazione sentimentale della cantante, da poco infatti  tornata [single](http://musica.alice.it/news/pop/kate_perry_single_thinking_of_you.html) dopo la rottura con il leader dei Gym Class Heroes, **Travis McCoy.**

Kate ha raggiunto da poco il successo, arrivato sopratutto con il fortunatissimo _I Kissed a girl_, che ha vinto numerosi premi ma ha anche sollevato polemiche per i temi trattati. La fortuna prosegue con il successivo singolo _Hot N Cold_, nel cui video Kate, vestita da sposa, rinfaccia al proprio uomo (che sta per sposare) tutte le sue mancanze e i suoi difetti.

E dire che la cantante fino ad oggi era nota per i suoi vestiti stravaganti, per le sue performance e i suoi eccessi, in grado di trasmettere euforia ed entusiasmo. Note e divertenti ad esempio le sue partecipazioni agli EMA 2008 o agli Mtv Latin Music Awards, dove, sia in veste di presentatrice che di artista, la scatenata Kate si è buttata a peso morte su una torta dopo aver cantato _I kissed a girl_.

Siamo quindi di fronte ad una vera trasformazione o alla rivelazione di un lato insolito della cantante poco visibile ma comunque presente? Tifo per la seconda ipotesi e d'altronde appare tipico, normale che un artista durante la propria carriera mostri diverse facce e personalità. Ma anche per poter continuare a ammirare una scatenata e folle (nel senso buono del termine, la speranza, ma anche l'augurio, è che si non arrivi alle degenerazioni già viste nel panorama musicale americano) Kate Perry.

Il Gorgonauta.
