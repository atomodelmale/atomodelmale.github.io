---
author: Radio Rebelde
comments: true
date: 2015-10-25 10:09:22+00:00
layout: post
link: http://www.atomodelmale.it/2015/10/25/vaccini-in-calo-tornano-pertosse-e-morbillo/
slug: vaccini-in-calo-tornano-pertosse-e-morbillo
title: Vaccini in calo. Tornano Pertosse e Morbillo
wordpress_id: 16133
image: uploads/2015/10/vaccini-novartis-ammette-responsabilita-donna-vaccinata-prima-dello-stop-ho-febbre-e-dolori-ovunque_2637.jpg
categories:
- Salute
tags:
- Genitori
- Morbillo
- Pertosse
- Vaccini
---

Nel 2014, secondo i dati del **Ministero della Salute**, le vaccinazioni per poliomielite, tetano, difterite ed epatite B, pertosse sono scese a meno del 95%, soglia minima prevista dal Piano vaccini, e crolliamo all'86% (in calo di oltre il 4% in appena un anno) per morbillo, parotite e rosolia, la cui copertura vaccinale è assolutamente raccomandata.

Questo calo delle vaccinazioni è dovuto al loro successo che ha cancellato il timore dei danni causati dalle stesse malattie. Così molti genitori per non esporre i propri figli al rischio di effetti collaterali, evitano di vaccinarli, aumentando però il rischio che quelle stesse pericolose malattie possano tornare.

Inoltre molti detrattori dei vaccini e **internet** hanno diffuso la paura del legame tra vaccini e complicanze neurologiche, quando in realtà non c'è la prova del collegamento tra autismo o altri problemi neurologici e le vaccinazioni.

Negli ultimi due anni sono aumentati i casi di morbillo e la pertosse, per cui le vaccinazioni sono scese al 90%, causando, dopo anni, nuovi morti tra i bambini.
Ma il nostro Paese non è l'unico interessato da sentimenti e mozioni anti-vaccinali. Altri in Europa hanno problemi analoghi; solo qualche mese fa, a luglio, aveva fatto scalpore la notizia della morte di un bambino, per difterite, in **Spagna**.

Così nel 2015 si può ancora morire per pertosse, morbillo, difterite. La realtà è che i genitori molto spesso non sono in grado di fare scelte vaccinali, perdendo di vista l'aspetto sociale e solidaristico delle vaccinazioni, dimenticando che una scelta individuale non riguarda solo il proprio figlio, ma anche i figli degli altri e intere strategie di **sanità pubblica**.
