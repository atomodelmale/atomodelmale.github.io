---
author: thesave
comments: true
date: 2012-12-29 11:54:27+00:00
layout: post
link: http://www.atomodelmale.it/2012/12/29/ripristinare-il-menu-di-avvio-start-di-windows-8/
slug: ripristinare-il-menu-di-avvio-start-di-windows-8
title: Ripristinare il Menu di Avvio (Start) di Windows 8
wordpress_id: 12528
image: uploads/2012/12/start-screen.jpg
categories:
- Tech &amp; Hacks
tags:
- Windows
---

Babbo Natale vi ha portato un portatile nuovo di zecca con Windows 8. Forte la MetroUI, bello il Market, interessanti le varie applicazioni dal meteo alle notizie passando per Notizie, Musica e Viaggi. Ma ... manca qualcosa, dove diamine è finito il vecchio pulsante di Start (Avvio) sul Desktop (Scrivania)?

## Passa da "Avvia" per Spegnere (senza ritirare le 20.000 Lire)

![start screen]({{ site.baseurl }}/uploads/2012/12/start-screen.jpg)

Da quasi 20 anni a questa parte Windows ha sempre fatto di un ossimoro metaforico uno dei propri marchio di fabbrica. La maggior parte delle interazioni utente-Windows si sono sempre svolte passando per un pulsantino chiamato "Start" che, oltre a lanciare i programmi, serviva per spegnere la macchina, con tutto il non-sense metaforico di "avviare" un dispositivo con l'intento di spegnerlo.

Intanto di acqua ne è passata a galloni sotto i ponti e il rituale passaggio dal pulsante Start è diventato parte integrante del DNA degli utenti di Microsoft.

Ed ecco spiegato perché, orfani del pulsante multifunzione, gli utenti di Windows 8 si ritrovano a cercare - senza successo - l'odiato/amato pulsante Start.

## Un problema, molte soluzioni

Dato l'imbarazzante numero di richieste dagli utenti agognanti il ritorno del pulsantone, la Rete non ci ha messo molto a rispondere all'accorato appello, fabbricando un buon numero di soluzioni - free e a pagamento.

Non c'è che l'imbarazzo della scelta.

### Classic Shell

![classic shell]({{ site.baseurl }}/uploads/2012/12/classic-shell.jpg)

Semplice e completo, Classic Shell si è perfino guadagnato il "rispetto" di un [package-manager](/2012/09/30/i-principali-gestori-di-pacchetti-per-windows-aspettando-windows-store/) come Ninite, che lo ha aggiunto al [proprio menù](http://ninite.com/classicstart/) di programmi.

Benché minimale, Classic Shell è uno delle soluzioni più versatili, permettendo di scegliere che tipo di versione del menù impostare -- da quello a singola colonna pre-XP, fino a quello di 7 --, per non parlare di una miriade di tweak tra cui i caratteri del menù, l'icona del pulsante, ecc.

Altro punto a favore: una volta installato Classic Shell disabilita l'accesso diretto allo Start Screen (schermata di avvio) e rimanda direttamente alla schermata della Scrivania, riportando Windows 8 ai fasti(?) dei gloriosi predecessori.

### Pokki

![pokki]({{ site.baseurl }}/uploads/2012/12/pokki.jpg)

Per chi preferisce una soluzione più "coinvolgente" c'è [Pokki](https://www.pokki.com/). Nato anch'esso come un progetto per riportare il pulsante Start in Windows 8, è cresciuto a tal punto da creare un ambiente a sé stante completo di notifiche email, Facebook e Twitter, fino ad arrivare al "Pokki App Store", dove gli utenti possono acquistare -- gratis o a pagamento -- applicazioni da includere in Pokki, Angry Birds e Kindle Reader ne sono due esempi.

Anche Pokki include l'opzione per bypassare la schermata di Avvio in favore della Scrivania.

### Start8

![start8]({{ site.baseurl }}/uploads/2012/12/start8.jpg)

[Start8 ](http://www.stardock.com/products/start8/)è, seppur a pagamento, una delle soluzioni maggiormente adottate dagli Eighters (haters?). Con 5 dollari vi portate a casa una soluzione che, oltre a riportarvi il menù Avvio, vi permette di impostarne il tema e di creare una mini schermata di Avvio richiamabile dal menù stesso. W la sinergia!

Qui i tweak si sprecano, andando dalla grandezza delle icone fino all'impostazione del comportamento degli "hot corners" -- i quattro angoli dello schermo --, della Charms bar -- la barra a lato dello schermo -- e, ovviamente, il bypass della schermata di Avvio alla Scrivania.

