---
author: thesave
comments: true
date: 2008-10-27 09:23:18+00:00
layout: post
link: http://www.atomodelmale.it/2008/10/27/wall%e2%80%a2e/
slug: wall%e2%80%a2e
title: WALL•E!
wordpress_id: 2955
image: uploads/2008/10/wall-e.png
categories:
- Blog
- Inquinamento
- Terra
tags:
- Andrew Stanton
- Buy
- Charlot
- Circuito
- Corporation
- Corto
- Cubo
- Disney
- Earth
- Eve
- IPod
- Large
- Lifter
- Load
- Pixar
- R2
- Robot
- Rubik
- Star Wars
- Umanità
- Vegetative
- VHS
---

Altro giro, altro regalo: a distanza di un anno dalle peripezie culinarie del simpatico **[topo-chef Rémy](/2007/11/12/ratatouille-il-topo-chef.html)**, il "dinamic duo" **Disney e Pixar** ha sfornato un altro piccolo capolavoro: **WALL•E!**

![]({{ site.baseurl }}/uploads/2008/10/wall-e.png)

**L'ultimo robot sulla terra Andrew Stanton** - regista nonché sceneggiatore del film - durante la stesura dello script deve essersi posto una domanda del tipo: "**Cosa succederebbe se ci si dimenticasse acceso l'ultimo robot sulla Terra?"**

Il futuro che ci presenta Stanton **concretizza le chimere del nostro tempo**: l'inquinamento incontrastato ha trasformato la terra in una discarica globale, grattacieli d'immondizia e deserti di rifiuti hanno sostituito città e oceani.

Il governo mondiale, detenuto dalla multinazionale "**Buy'N'Large Corporation**" - evviva! - decide di costruire una mastodontica stazione spaziale, la Axion, sulla quale l'umanità si trasferirà verso "l'ultima frontiera dello svago" tra lusso e consumismo, in attesa che un esercito di WALL•E (Acronimo di **W**aste **A**llocator **L**oad **L**ifter - **E**arth class, sollevatore terrestre di carichi di rifiuti) costruito dalla BNL faccia pulizia e ripristini la situazione sul pianeta.

Passano così 700 anni e dell'imponente esercito di spazzini robot, rimane solo un'esemplare: WALL•E, che continua il proprio lavoro indefessamente, comprimendo ed ammassando rifiuti.

![]({{ site.baseurl }}/uploads/2008/10/wall-e2.png)

Come già accaduto in pellicole come "Corto Circuito" o per i robo-attori della saga di Star Wars, WALL•E non è un semplice robot: con 7 secoli di attività su groppone sviluppa un'** innata curiosità per gli oggetti e gli usi dei suoi creatori**.

Il vasto ed eterogeneo campionario collezionato da WALL•E va da un iPod (dell'onnipresente Apple) ad una VHS di **Hello Dolly!** - che ispira WALL•E alla ricerca di una "anima gemella" - fino ad arrivare agli Zippo, i cubi di Rubik e le normali lampadine.

Lavoratore indefesso, WALL•E continua a compiere il proprio dovere fino all'inaspettato arrivo sulla terra di una sonda spaziale, l'ipertecnologica **EVE** (**E**xtraterrestrial **V**egetative **E**valuator o Esaminatore di Vegetazione Extraterrestre) in cerca di segni di vita vegetale sulla terra.

Da quel momento in poi tutto cambia e **WALL•E**, travolto dagli eventi,**diventerà un novello salvatore dell'umanità. Il RoboCharlot**

Unici dialoghi del film sono quelli tra umani ed robot, al contrario le interazioni tra i robot non sono costituite da dialoghi, ma si basano soprattutto su fisicità e qualche bip più o meno espressivo, ad indicare il loro stato emotivo. In un film dominato da impulsi e cigolii, il **campione dell'espressivitàè proprio WALL•E**: a parte qualche parola stentata, tutta la sua "recitazione" si regge su gesti e suoni espressivi (qualcuno ha detto **[R2-D2](http://it.wikipedia.org/wiki/R2-D2)**?).

![]({{ site.baseurl }}/uploads/2008/10/walle-sky.png)

**La prima mezz'ora di film è caratterizzata dalla sola comicità/emotività del robottino**: come **un piccolo Charlot di "Tempi Moderni" sogna un domani migliore guardando il cielo stellato**; sarà proprio da lì che arriverà la scintilla (è il caso di dirlo) che **accenderà la fiamma della speranza**.

In controtendenza con i robot della filmografia classica, integrati nella società umana come "servi" o nemici, **in WALL•E gli esserci meccanici costituiscono una società a sé** in cui ognuno segue più o meno diligentemente la propria "direttiva".

La società dei robot risulta così "**separata**" da quella degli umani a cui rimane legata collateralmente: WALL•E ed EVE non vogliono salvare la razza umana, ma semplicemente capiscono cosa voglia dire "**compiere il proprio dovere**" e per questo cercano in tutti i modi di portare a termine il loro compito.

Tirando le somme di questo **piccolo capolavoro** possiamo senz'altro dire che Disney-Pixar potrà aggiungere un altro premio al proprio medagliere; a noi spettatori rimane invece il dolce compito di ridere e commuoverci davanti all'appassionante storia del robottino Wall•E!

Includo in fondo il collage delle "vignette" ed i trailer pubblicitari rilasciati su Internet dalla Pixar: Buona Visione.