---
author: thesave
comments: true
date: 2012-06-29 16:40:04+00:00
layout: post
link: http://www.atomodelmale.it/2012/06/29/microsoft-presenta-surface-la-propria-alternativa-allipad-di-apple/
slug: microsoft-presenta-surface-la-propria-alternativa-allipad-di-apple
title: 'Microsoft presenta Surface, la propria alternativa all''iPad di Apple '
wordpress_id: 11760
image: uploads/2012/06/surface1.jpg
categories:
- Informatica
tags:
- iPad
- Microsoft
---

**Microsoft** ci prova, buttandosi nel mondo dei tablet -- del quale Apple è regina inconstratata grazie al suo iPad -- con il suo **Surface.**

Grande idea o cagata pazzesca?

**Microsoft Surface**![]({{ site.baseurl }}/uploads/2012/06/surface1.jpg)

A quanto pare in casa Microsoft hanno pensato di giocare un'ulteriore mano, nel tentativo di destabilizzare il sempre più incombente dominio di Apple sui dispositivi mobili.

Con il rilascio di **Windows 8** alle porte e la promessa di sfornare il miglior sistema operativo per **tablet,** Microsoft ha presentato ad inizio mese il proprio tablet, chiamato **Surface** -- superficie.

Prodotto in due diverse versioni -- chiamate Surface e Surface Pro -- il tablet made in Microsoft vanta una scocca in magnesio con uno **spessore** di appena **9.3mm**, per un peso di circa **680g**, risultando perciò leggermente più sottile dell'ultimo iPad ma al contempo poco più pesante.

Lo schermo, protetto dal famoso **Gorilla Glass**, è di **10.6 pollici**, con formato **16:9** per una risoluzione di **1920x1080**, quindi meno di quanto fatto dai retina display di Apple, che raggiungono i 264 pixel per pollice mentre quelli di Microsoft si fermano ad "appena" 208.

Surface è inoltre dotato di una memoria interna da **32 o 64gb**, al quale si affiancano le **due fotocamere** (anteriore e posteriore) e la **DisplayPort** per trasmettere il segnale a display esterni.

Microsoft non ha dotato il tablet di connettività 3G -- al contrario di Apple che fin dalla prima versione, ha creato una versione specifica del proprio iPad --, ma a Redmond assicurano che Surface sarà dotato della migliore **antenna wireless** di ultima generazione -- una 2x2 MIMO -- per ottenere il massimo dalle connessioni **Wi-Fi 802.11n**.

Per quel che riguarda il "motore" sotto il cofano di queste bestioline, la versione "liscia" di Surface si avvale di un **processore ARM** di ultima generazione, mentre la versione "Pro" vanta il nuovo **Ivy Bridge i5** di Intel, con tanto di connessione **USB 3.0** e una memoria di **64 o 128gb**.

**Si scrive "cover" si legge "tastiera"**

![]({{ site.baseurl }}/uploads/2012/06/surface3.jpg)

Alla Microsoft sembrano aver avuto una buona idea -- ogni tanto capita anche a loro -- ed oltre a "copiare" le magnetic cover che l'iPad ha reso famose, ci ha aggiunto (o meglio integrato) una **tastiera** ed un **trackpad multitouch**.

Sulle effettive funzionalità **dell'accessorio** non è dato di esprimersi fino all'uscita del dispositivo, ma da quanto visto nelle presentazioni, potrebbe costituire un'arma vincente per tutti i potenziali compratori del settore business -- e non -- che hanno necessità di uno strumento portabile col quale scrivere molto.

**Aspettando 8**

Come già citato, Microsoft sta giocando le proprie carte in previsione del prossimo rilascio della nuova versione di **Windows,** che, a detta della stessa software house, sarà un **punto d'incontro** tra i mondi, fin'ora divisi, di smartphone, tablet e laptop/desktop.

Riguardo a ciò, va sottolineato che solo Surface Pro si avvarrà della versione per desktop di 8, mentre chi comprerà Surface "liscio" si dovrà accontentare di **Windows RT**, quindi niente "chiccherie" come le sbandierate Metro UI e il semantic zoom.

Al momento attuale Microsoft non si è sbilanciata nel fornire un prezzo ai dispositivi, promettendo solo che la commercializzazione dei dispositivi avverrà, scaglionata di 3 mesi l'una dall'altra, in concomitanza con l'uscita di Windows 8.
