---
author: thesave
comments: true
date: 2012-09-01 08:00:06+00:00
layout: post
link: http://www.atomodelmale.it/2012/09/01/londra-in-3-giorni-parte-ii/
slug: londra-in-3-giorni-parte-ii
title: Londra in 3 giorni - Parte II
wordpress_id: 11987
image: uploads/2012/08/London-Underground.jpg
categories:
- Viaggi
tags:
- Londra
- Viaggi
---

[Proseguimento della guida turistica della Londra mordi-e-fuggi di 3 giorni](http://wp.me/pl33w-37k). Ready. Go.

**Giorno II**

![]({{ site.baseurl }}/uploads/2012/08/P1070833.jpg)

Consci di andare a "colpo sicuro" per il cambio della guardia delle **11:30**, per il secondo giorno abbiamo pianificato una visita mattutina al **Big Ben**, passando al **Parlamento** fino a **Westminster** -- il cui ingresso, purtroppo, è a pagamento.

Giunta l'ora fatidica ci siamo ridiretti in quel di **Buckingham Palace**, dove ci ha accolto una folla oceanica -- manco ci fosse la regina che balla la breakdance --, trattenuta a stento dai molti bobby a cavallo che tentavano di irreggimentare una scomposta folla multi-etnica.

In questo caso il consiglio è cercare di **arrivare intorno alle 11:00** per riuscire ad ottenere dei posti decenti - personalmente sono riuscito a arrampicarmi -- eh, i soliti italiani -- sui cancelli, in modo da **osservare il cambio dall'alto**. I posti migliori rimangono **sulle gradinate del Victoria Memorial davanti al palazzo**, in modo da poter osservare, da una posizione sopraelevata, l'arrivo della nuova guardia, il cambio entro i cancelli e la partenza della vecchia che si svolgono tutt'intorno al monumento.

Finita la cerimonia ci siamo diretti alla **Tower of London**, un tempo prigione della città ed oggi luogo di esposizioni e custode dei gioielli della regina.

![]({{ site.baseurl }}/uploads/2012/08/P1060691.jpg)

Dalla torre di Londra è possibile lanciarsi in una **suggestiva** -- quanto stancante -- **camminata** lungo tutte le sue mura, fino ad arrivare al **Tower Bridge**. Sulla sponda opposta rimane il quartiere di **Southwark,** famoso per la presenza del grattacielo più alto d'Europa, **The Shard**, del nostrano Renzo Piano, oltre alla ricostruzione del **The Globe** di Shakespeare e della **Tate Modern Gallery**.

![]({{ site.baseurl }}/uploads/2012/08/P1070941.jpg)

Prendetevi un po' di tempo per zigzagare tra le due rive del fiume londinese, percorrendo il **Millenium Bridge** e passeggiando sul lungo fiume della City -- oggi quartiere finanziario mondiale -- fino ad arrivare alla famosa **St.Paul Cathedral.**

A conclusione della giornata, una -- costosa -- visita al famosissimo museo delle cere di **Madame Toussaud**. Consiglio: se riuscite comprate i **biglietti online**, prenotando in anticipo la visita riuscite a risparmiare fino alla **metà del prezzo del biglietto**.

Infine, per gli appassionati di musica, è inevitabile una visita agli **Abbey Road Studios**, il cui passaggio pedonale è stato reso famoso dall'omonima copertina dell'album degli intramontabili **Beatles.** Portatevi un **pennarello** se volete lasciare -- non preoccupatevi, è legale -- una scritta sul muro degli studi di registrazione.

**Giorno III**

Giorno di compere. Vi dicono qualcosa Bond Street? E Oxford Street? Nulla?

![]({{ site.baseurl }}/uploads/2012/08/P1080201.jpg)

Allora preparatevi a vedere **migliaia di negozi multipiano** da Zara e Diesel, da Bulgari a Gucci, passando per i vari Nike, Armani e Saint Laurent. Il complesso **Bond-Oxford Street, fino a Piccadilly Circus, è il quartiere dell'eleganza e del lusso di Londra**, tempestato di negozi dalle code kilometriche dotate di comode file a scorrimento rapido per i ricchi principi arabi dal portafoglio gonfio.

Folla permettendo, scendete verso **Piccadilly Circus** e fate una sosta sulle gradinate della **Shaftesbury Memorial Fountain** alla cui sommità si trova il famoso **"Eros".** E facile che, durante la vostra sosta, siate intrattenuti da gruppi teatral-musicali con spettacoli musico-danzanti per invogliare gli astanti a godersi lo spettacolo del vicino **Criterion Theater**.

Prendendo la vicinissima metropolitana è possibile raggiungere la zona di **Trafalgar Square**, la grande piazza dedicata all'onomina battaglia napoleonica vinta dall'ammiragio **Nelson,** la cui statua domina l'area, dall'alto della colonna centrale.

![]({{ site.baseurl }}/uploads/2012/08/Trafalgar-Square-2.jpg)

![]({{ site.baseurl }}/uploads/2012/08/P1070727.jpg)

La piazza da accesso all'entrata -- gratuita -- della **National Gallery**, una delle collezioni di quadri più ricca al mondo.

Infine, come conclusione della giornata, un giro per **Hyde Park**, uno dei più grandi parchi londinesi, **gremito di gente** intenta a pasteggiare tra cestini da picnic e le sempiterne anatre, interessate, al pari dei turisti, al contenuto cestini.

D'obbligo il giro lungo il lago artificiale "**The Serpentine**" fino ad arrivare ai **Kensington Gardens** per una visita alla statua di **Peter Pan** e ai suggestivi **Italian Gardens**.

**The tour's over**, ma Londra merita di essere vista -- e vissuta -- per ben più di 3 giorni.

Salutiamo con la mano e diciamo:**See you soon, London**!
