---
author: thesave
comments: true
date: 2011-04-28 13:38:33+00:00
layout: post
link: http://www.atomodelmale.it/2011/04/28/ispy-l%e2%80%99ennesimo-impeachment-per-apple-e-i-suoi-iphone/
slug: ispy-l%e2%80%99ennesimo-impeachment-per-apple-e-i-suoi-iphone
title: iSpy, l'ennesimo impeachment per Apple e i suoi iPhone
wordpress_id: 9437
image: uploads/2011/04/iphone-tracker.jpg
categories:
- Telefonia
---

Essere l'azienda che ha rivoluzionato il settore dei cellulari – oggi smartphones – implica l'essere il  -- quasi – leader mondiale dei dispositivi mobile ma anche dover risolvere qualche **grattacapo**.

Se l'anno scorso fu l'AntennaGate ad alimentare le rotative dei giornali di tutto il mondo, oggi è lo **iSpyGate**.

**Spia tu che spio anch'io**

![]({{ site.baseurl }}/uploads/2011/04/Followed.jpg)

Grazie al – prezioso – nugolo di smanettoni che ogni giorno scorrono files e cartelle contenuti nei propri melafonini, è stato scoperto che gli iPhone e gli iPad tengono **traccia di ogni spostamento** fatto dai propri possessori, salv­ando il log degli spostamenti permanentemente sul cellulare.

La notizia ha allarmato un bel po' di consumatori, arrivando addirittura alla richiesta di **chiarimenti** da parte di molti **governi** – tra cui anche quello italiano.

Dopo un primo momento di reticenza – per non dire negazionismo – Apple ha finalmente fornito una **spiegazione "ufficiale"** alle richieste di mezzo mondo.

**Maestra: mi giustifico!**

Secondo la spiegazione di Apple gli iDevices non memorizzano la posizione dei propri utenti "tout-court", ma per fornire un **servizio di geo-localizzazione** migliore tramite la memorizzazione di HotSpot Wi-Fi e antenne cellulari.

Bella spiegazione, ma un po' povera per giustificare che all'interno dei files incriminati siano registrati, oltre a collegamenti e coordinate, anche le **finestre temporali di connessione**, dati che permettono di rispondere in pieno alle domande: "**Chi? Dove? Quando?**".

Per mettere a tacere le malelingue sul fatto, Apple ha promesso, a breve, l'**uscita di una nuova versione di iOS** che "ridurrà il numero di HotSpot Wi-Fi e antenne cellulari memorizzate sull'iPhone, oltre a cancellare ogni dato memorizzato quando il servizio di localizzazione (GPS) viene spento".

Dalle affermazioni di Apple emerge che la "feature" affiorata soffre di un **bug di programmazione** che tiene traccia di tutti di spostamenti dell'utente, invece di limitarsi ad un finestra temporale di breve durata ed a cancellare il tutto a localizzatore spento.

**Aspettando la patch**

![]({{ site.baseurl }}/uploads/2011/04/iphone-tracker.jpg)

Rimanendo in attesa della **correzione** di questo "bug", alcuni utenti hanno già provveduto a scrivere applicazioni – su Cydia e non – che permettono di visualizzare i dati proditoriamente salvati sui propri dispositivi ed eventualmente cancellarli.

Per tutti gli interessanti a vedere quali dati sono stati salvati sul proprio iDevice, possono trovarli e visualizzarli "su cartina" tramite il programma **[iPhoneTrakerWin](http://huseyint.com/iPhoneTrackerWin/)** (per Windows) e **[iPhoneTracker](http://petewarden.github.com/iPhoneTracker/)** (per Mac)

Al prossimo "**AppleGate**!"

