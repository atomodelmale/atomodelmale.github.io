---
author: Il Gorgonauta
comments: true
date: 2010-09-23 08:00:01+00:00
layout: post
link: http://www.atomodelmale.it/2010/09/23/lo-chef-oggi-consiglia-pennette-alla-morsiani/
slug: lo-chef-oggi-consiglia-pennette-alla-morsiani
title: 'Lo Chef oggi consiglia: pennette alla Morsiani.'
wordpress_id: 8034
image: uploads/2010/09/2010-09-23-lo-chef-oggi-consiglia-pennette-alla-morsiani.jpg
categories:
- Alimentazione
tags:
- Chef
- Cucina
- Ricetta
---


Direttamente dal nostro chef una ricetta facile facile, da preparare e gustare in pochi minuti. Con pochi e semplici ingredienti ecco servito sulle vostre tavole un piatto in grado di soddisfare grandi e piccini.

**Difficoltà**

Facile.

**Ingredienti per il sugo**

Una vaschetta di pancetta.
8-9 Pomodorini.
Mezzo cartoncino di panna da cucina.

**Preparazione**

Fate cuocere una pasta di vostra scelta (in questo caso 130 gr di pennette, per 1 porzione).

Contemporaneamente versate in una padella del burro o dell'olio e fatelo riscaldare. Nella stessa poi buttate una vaschetta di pancetta e lasciatela cuocere fino a quando quest'ultima non diventa dorata. A questo punto aggiungete 8-9 pomodorini, tagliati ognuno in 4 parti, e mescolate il tutto per pochi minuti a fuoco medio. Versate poi nella padella la metà del contenuto di un cartoncino di panna e mescolate i vari ingredienti, continuando la cottura per un altro minuto.

A questo punto togliete la padella dal fuoco e quando la pasta è  cotta, scolatela e aggiungetegli il sugo. Mescolate il tutto e servite il piatto in tavola. E' possibile inoltre aggiungere a quest'ultimo una spolverata di parmigiano (trattasi in questo caso di una variante alla ricetta originale).

Accompagnare il piatto con una bevanda fresca, preferibilmente alcolica, come vino o birra.

**Consiglio.**

Evitate di cuocere troppo il sugo al fine di non rovinare le sue componenti, in primo luogo i pomodorini.
