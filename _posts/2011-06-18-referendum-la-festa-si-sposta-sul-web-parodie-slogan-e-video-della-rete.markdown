---
author: Il Gorgonauta
comments: true
date: 2011-06-18 15:20:30+00:00
layout: post
link: http://www.atomodelmale.it/2011/06/18/referendum-la-festa-si-sposta-sul-web-parodie-slogan-e-video-della-rete/
slug: referendum-la-festa-si-sposta-sul-web-parodie-slogan-e-video-della-rete
title: Referendum, la festa si sposta sul web. Parodie, slogan e video della rete.
wordpress_id: 9755
image: uploads/2011/06/Aereo-Pdl-dopo-i-risultati-del-referendum.jpg
categories:
- Intrattenimento
tags:
- Parodia
- Referendum
- Web
---


Raggiunto il quorum per il referendum, la festa oltre che nelle piazze, si è scatenata anche in rete. Innumerevoli infatti sono le parodie, i video e gli slogan che subito si sono diffusi nel web. Eccone una breve panoramica.

**L'areo più pazzo del pazzo del mondo**

Uno dei primi video ad essere diffusi su YouTube è una rivisitazione della celebre scena del film "_L'aereo più pazzo del mondo_" datato 1980. Dopo essere tornati da un weekend ad Antigua i collaboratori del premier ricevono dall'hostess i risultati del referendum. E se per l'acqua  e il nucleare i passeggeri sono già rassegnati alla sconfitta lo stesso non si potrà dire per quanto riguarda il legittimo impedimento..

**Si..può..fare!**

Se l'esito del referendum getta nella più totale disperazione i passeggeri dell'areo più pazzo del mondo lo stesso non si può dire certo per Frankenstein Junior, il quale festeggia l'evento con la celebre frase : si... può... fare!

**Sordi e Totti.**

Anche nella capitale si festeggia. Per l'occasione ecco rispuntare il video del gesto del capitano della Roma Francesco Totti. Era l'8 febbraio 2004 e la squadra giallorossa stava vincendo 4 a 0 sulla Juventus. Evidente ora invece a chi è rivolto l'invito ad andarsene. Stesso discorso per l'attore romano Alberto Sordi.

![]({{ site.baseurl }}/uploads/2011/06/Colpito-al-quorum.jpg)

**Gli slogan.**

Montaggi, video e parodie. Ma non si sprecano neppure gli slogan. Da _colpito al quorum_ a _si si si si legittimo godimento_. Da Berlusconi nella veste di un giudice del programma televisivo _Forum_ (qui storpiato in _Quorum)_ all'eloquente _vi abbiamo fatto un quorum così_.
