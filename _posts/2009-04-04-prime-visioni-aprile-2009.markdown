---
author: Il Gorgonauta
comments: true
date: 2009-04-04 18:15:57+00:00
layout: post
link: http://www.atomodelmale.it/2009/04/04/prime-visioni-aprile-2009/
slug: prime-visioni-aprile-2009
title: 'Prime visioni : aprile 2009.'
wordpress_id: 4462
image: uploads/2009/04/mostri-contro-alieni.jpg
categories:
- Cinema
- Prime Visioni
tags:
- '2009'
---

Un robot alieno giunge sulla Terra per distruggerla, un gruppo di creature, definite "mostri", vengono inviate a sconfiggerlo e salvare il pianeta. La trama di una nuova pellicola apocalittica ? No, solo quella del Cartoon (in **3D)** targato DreamWorks **_Mostri contro Alieni_** in uscita, questo fine settimana (3/04), nelle sale. Per chi ama i nostri amici a 4 zampe ecco invece _Io & Marley_, commedia con protagonista un simpatico trio : lei (Jennifer Aniston), lui (Owen Wilson) e  fido (Marley). Infine c'è anche chi progetta di uccidere il propio capo per vendicarsi di un inaspettato licenziamento ma poi assume un serial killer più che imbranato. Curiosi? Il film _Louise Michel_ farà al caso vostro.

Il secondo week end (10/04) invece si segnalano **Duplicity**, storia di 2 spie industriali l'una contra l'altra per entrare in possesso  di una redditizia formula commerciale che finiscono per innamorarsi reciprocamente; _Dragonball Evolution_, trasposizione cinematografica (non la prima) dell'omonima serie manga e di cartoni animati; infine _CHE - L'Argentino_, la prima puntata di un duplice appuntamento dedicato al famoso rivoluzionario sudamericano.

Il terzo venerdì del mese (17/04) il  dorato mondo di Hollywood potrebbe non apparirvi più lo stesso, ad esempio guardando_ Disastro a Hollywood _con Robert De Niro nei panni di un disperato produttore cinematografico costretto a realizzare un film in 2 settimane. Per gli amanti delle corse d'auto e di Vin Diesel ecco il quarto capitolo della celebre ![franklyn]({{ site.baseurl }}/uploads/2009/04/franklyn.jpg)

serie _Fast and Furios_, riemigrata in Usa dopo la precedente parentesi nipponica. Senza dimenticare **_Franklyn_**, 4 anime perdute, 2 mondi paralleli.

L'ultimo fine settimana (24/04) pronti ad **Earth - La nostra terra,** documentario sulla vita sul nostro pianeta tramite la migrazione di diverse specie animali e al film **_ L'occhio del ciclone - In the Electric Mist _** con il detective Tommy Lee Jones.

In conclusione l'elenco delle uscite.

3 aprile. Ballare per un sogno / Mostri contro Alieni / Gli amici del bar Margherita / Louise Michel / Io & Marley.

10 aprile. La Bohème - il film / Sbirri / CHE - L'Argentino / Tutta colpa di Giuda / Dragonball Evolution / Duplicity.

17 aprile. Complici del silenzio / Nemico pubblico n°1 - L'ora della fuga / Franklyn / Questione di cuore / La vita segreta delle api / Disastro a Hollywood / Fast and Furios- Solo parti originali / Focaccia Blues / Fuga dal Call Center.

24 aprile. Il Grande Sogno / Le avventure del topino Desperaux / L'occhio del ciclone - In the Electric Mist / Fuori menù / Earth - La nostra terra / Houdini - L'ultimo mago / RocknRolla / Generazione mille euro.
