---
author: Il Gorgonauta
comments: true
date: 2009-06-16 13:49:06+00:00
layout: post
link: http://www.atomodelmale.it/2009/06/16/iran-caos-post-elettorale/
slug: iran-caos-post-elettorale
title: Iran, caos post elettorale.
wordpress_id: 5056
image: uploads/2009/06/Mahmoud-Ahmadinejad.jpg
categories:
- Elezioni
- Informazione
- Politica
- Protesta
- Società
tags:
- Iran
- Morte
- Rivolta
---

E' di 7 morti il bilancio degli **scontri** avvenuti ieri in **Iran** tra manifestanti e forze dell'ordine in seguito ai risultati elettorali presidenziali che hanno visto la riconferma di **Mahmoud Ahmadinejad** (con il 62,6% dei consensi). A manifestare il loro dissenso i sostenitori del grande sconfitto di queste elezioni, ossia l'ex presidente moderato Hossein Mousavi, che ha denunciato inoltre brogli ed irregolarità nel voto e si è appellato al supremo leader iraniano Alì Khamenei.

A **Teheran** si è scatenata così la rabbia e la rivolta dei manifestanti, con cassonetti e auto bruciate e scene di guerriglia urbana nonostante l'appello dello stesso Mousavi alla calma. E nonostante i tentativi di censura del regime islamico sulla stampa e sulla televisione le immagini degli scontri sono rimbalzate in tutto il mondo, anche grazie al web e ai filmati messi a disposizione della rete dai cittadini iraniani.

Mentre le tv e le troup straniere vengono confinate nei loro alberghi, polizia e milizie governative sono state accusate di aver compiuto violenze e brutalità sui manifestanti come il loro pestaggio o l'arresto e il prelevamento di feriti dagli ospedali.

Nella preoccupazione della comunità internazionale, e con **Ahmadinejad** in Russia, per il momento comunque non sembra che all'orizzonte vengano indette nuove elezioni.  Il Consiglio dei Guardiani (che ha il compito tra l'altro di approvare le candidature alla presidenza della Repubblica e certificare la loro competenza) infatti si è detto disponibile solamente a un parziale ri conteggio dei voti delle elezioni presidenziali.
