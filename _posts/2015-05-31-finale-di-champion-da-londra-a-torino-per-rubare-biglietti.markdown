---
author: Il Gorgonauta
comments: true
date: 2015-05-31 06:00:44+00:00
layout: post
link: http://www.atomodelmale.it/2015/05/31/finale-di-champion-da-londra-a-torino-per-rubare-biglietti/
slug: finale-di-champion-da-londra-a-torino-per-rubare-biglietti
title: Finale di Champion, da Londra a Torino per rubare biglietti
wordpress_id: 15731
image: uploads/2013/03/Champions-League1.jpg
categories:
- Calcio
- Sport
tags:
- Champions League
---

Cosa si è disposti a fare pur di assistere alla finale di Champion? Chiedetelo a un tifoso Juventino o del Barcellona. Forse di tutto. Cosa centrano quindi tre tifosi inglesi è tutto da scoprire.

L'episodio, al limite dell'inverosimile, accade ieri a Torino. Tre tifosi inglesi entrano nella sede della Juventus in corso Galileo Ferraris e cercano di rubare i biglietti per la partita. Il colpo però non va come previsto: due ladri sono arrestati dalla Digos (hanno 52 e 53 anni), il terzo complice riesce a fuggire ed è ora ricercato dalla polizia.

Le forze dell'ordine hanno scoperto che i tre avevano progettato il colpo fin dei dettagli. In settimana si erano già presentati nella sede della società bianconera per un sopralluogo. Gli investigatori hanno trovato addosso a uno di loro una cartina di Torino con la sede di corso Galileo Ferraris cerchiata di rosso.

Sabato mattina sono entrati nella sede juventina e si sono diretti verso la reception dove erano accatastate diverse buste con i tagliandi prenotati validi per entrare alla finalissima prevista il 6 giugno. I ladri hanno preso una manciata di buste ma sono stati bloccati dalla sicurezza dell'edificio che ha fermato uno dei tre uomini. Uno dei suoi complici, invece, è stato identificato dalla Digos poco prima di abbandonare la città. Entrambi sono stati arrestati per tentato furto aggravato.

All'appello manca il terzo complice, già identificato ma ancora in fuga. La polizia di Torino ha già contattato Scotland Yard perché il malvivente potrebbe aver già lasciato il nostro paese. Cosa non si fa per una partita!
