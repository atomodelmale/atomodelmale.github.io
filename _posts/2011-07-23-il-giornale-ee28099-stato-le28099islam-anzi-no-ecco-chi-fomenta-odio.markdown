---
author: Radio Rebelde
comments: true
date: 2011-07-23 10:54:46+00:00
layout: post
link: http://www.atomodelmale.it/2011/07/23/il-giornale-e%e2%80%99-stato-l%e2%80%99islam-anzi-no-ecco-chi-fomenta-odio/
slug: il-giornale-e%e2%80%99-stato-l%e2%80%99islam-anzi-no-ecco-chi-fomenta-odio
title: "Il Giornale: E' stato l'Islam, anzi no. Ecco chi fomenta odio."
wordpress_id: 9969
image: uploads/2011/07/strge.jpg
categories:
- Giornalismo
- Informazione
- Notizie
tags:
- Il Giornale
- Norvegia
- Sallusti
---

Avevo appena finito di scrivere il mio precedente articolo sull'[attentato in **Norvegia**](/2011/07/23/attentati-in-norvegia-oltre-90-morti-lodio-religioso-continua-a-far-vittime/) quando per scrupolo informativo vado a vedere come le varie testate giornalistiche hanno affrontato il grave evento.

Immaginavo che di fronte a tale gravità si lasciassero da parte pure esternazioni demagogiche e faziose.

Invece scopro _nel sito Lettera Viola_ che oggi, a seconda delle zone di distribuzione, **Il Giornale** si presenta con due prime pagine diverse.

La prima (ossia l'ultima versione) in cui **Sallusti**, dopo essersi accorto che il responsabile della strage è un norvegese estremista di destra, apre con un titolo generico: _"**Attacco sanguinoso. Strage in Norvegia"** _ **.** La seconda ( la versione originaria ) che identifica nel terrorismo islamico la matrice degli attentati. "**_Sono sempre loro ci attaccano"_**.

Non è da meno **Libero** che intitola l'articolo sulla strage in Norvegia **"Con l'Islam il buonismo non paga".**

Bisogna ricordare a **Sallusti** e compagnia bella che la paura non si diffonde solo con le bombe, ma pure con la cattiva informazione (sempre che di informazione si possa parlare).

Forse a loro avrebbe fatto piacere se fossero stati degli islamici a provocare una strage del genere per scrivere editoriali di Islamofobia e vendere più copie di giornali. Peccato che sono morte vittime innocenti a causa di questo odio che si continua a fomentare da una parte e dall'altra, dimenticandoci che è proprio questo odio che porta a questi gesti scellerati.

Chissà cosa ne penserà dall'alto **Indro Montanelli** della fine che sta facendo il suo Giornale.
