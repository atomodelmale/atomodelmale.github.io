---
author: thesave
comments: true
date: 2017-05-10 07:45:29+00:00
layout: post
link: http://www.atomodelmale.it/2017/05/10/dal-2019-correranno-moto-elettriche-nel-campionato-mondiale-di-motogp/
slug: dal-2019-correranno-moto-elettriche-nel-campionato-mondiale-di-motogp
title: Dal 2019 Correranno Moto Elettriche nel Campionato Mondiale di MotoGP
wordpress_id: 18091
image: uploads/2017/05/eletric-bike.jpg
categories:
- Ambiente
---

Forse Valentino non correrà a breve su una moto elettrica ma Carmelo Ezpeleta, amministratore delegato di Dorna Sports, la società che gestisce i diritti commerciali e televisivi del Motomondiale, ha recentemente dichiarato in un intervista a [Motorsport.com](https://www.motorsport.com/motogp/news/motogp-set-for-all-electric-support-class-in-2019-901355/?v=2&s=1&q=motogp+electric) l'avvio di una nuova categoria di corse basata su moto elettriche per la stagione 2019.

La classe si prevede che sarà partecipata da 18 moto e quattro scuderie (i cui nomi sono ancora da rivelare) per un totale di 5 gare. Dal punto di vista tecnico, si prevede che le moto elettriche raggiungano velocità di circa 200 km/h --- per raffronto, in termini di potenza sono poco sotto le moto della classe Moto3. Considerando ottimizzazioni e il risicato spazio per le batterie, si prevede che la categoria comprenderà all'incirca 10 giri a gara.

![]({{ site.baseurl }}/uploads/2017/05/zero-tt.jpg)

In un --- apprezzato? --- all-in ecologista, Ezpeleta ha affermato che la categoria utilizzerà batterie ricaricate da pannelli solari e non da generatori come in altri campionati (e.g., la Formula E, dove monoposto da corsa elettriche sono ricaricate da generatori a biocarburanti).

Il Motomondiale non è la prima serie di gare internazionale a ospitare moto elettriche, ad esempio, dal 2010 si tiene l'annuale gara di moto [Isle of Man TT](https://en.wikipedia.org/wiki/Isle_of_Man_TT) al cui interno si svolge la TT Zero, gara di moto elettriche a singolo giro da 60km in cui i bolidi elettrici si stanno dimostrando sempre più vicini alle proprie controparti a combustibili fossili.

Benché i mezzi elettrici rimangano tutt'ora una nicchia, le gare e l'industria automobilistica stanno via via riconoscendo l'inevitabile flessione del mercato verso queste nuove tecnologie. Oltre a MotoGP e Formula E (della stessa FIA della Formula 1), anche Red Bull Global Rallycross ha recentemente annunciato che aggiungerà una classe basata su mezzi elettrici a partire dal 2018.
