---
author: Radio Rebelde
comments: true
date: 2007-11-01 18:54:57+00:00
layout: post
link: http://www.atomodelmale.it/2007/11/01/ragazzo-si-uccide-perche-preso-in-giro/
slug: ragazzo-si-uccide-perche-preso-in-giro
title: Ragazzo si uccide perchè preso in giro.
wordpress_id: 860
image: uploads/2007/11/2007-11-01-ragazzo-si-uccide-perche-preso-in-giro.jpg
categories:
- Blog
- Italia
- Società
tags:
- Bullismo
- Ischia
- Morte
- Suicidio
---

_ **ISCHIA** -Un ragazzino di 14 anni è stato trovato morto a Ischia (Napoli), impiccato. I genitori avevano denunciato la scomparsa di D. G. alla polizia, ieri, nel pomeriggio. In serata gli agenti del commissariato hanno ritrovato il corpo del quattordicenne in un terreno non distante dalla casa in cui viveva con la famiglia. Gli inquirenti non hanno dubbi sul fatto che si tratta di un suicidio. Secondo le prime ricostruzioni il ragazzino, sarebbe stato più volte deriso dai compagni per la sua "eccessiva bravura" grazie ad un media del 9 conseguita in diverse materie. Fra le "accuse" degli altri alunni del quinto ginnasio, anche il fatto che il loro compagno volesse entrare sempre a scuola, anche nei giorni di sciopero. si tratta di un suicidio."_

_laRepubblica.it dell'1/11/2007._

Davanti ad una notizia del genere non si può provare altro che tristezza. 

Perché se al mondo d'oggi si muore perché si è bravi a scuola allora credo che la speranza per un mondo migliore sia solo una bella frase messa lì per le concorrenti di Miss Italia. Magari voi mi direte che la colpa è sua perché non ci si può arrendere così ai problemi. Però io vi rispondo dicendo che non siamo tutti uguali e per qualcuno mandare a fanculo un'altra persona è molto più difficile di una versione di Seneca. Io credo che la gente molto spesso dimentichi che a volte le parole fanno molto ma molto più male di una pugnalata. 

Purtroppo viviamo in un mondo in cui apparire è tutto ed è molto più importante come si è fuori di come si è dentro, in un mondo in cui è "figo" non il primo della classe ma lo sfigato che non fa nulla dalla mattina alla sera. Pensare che si può morire così mi fa rabbrividire. Io non so se c'è una vita dopo la morte, se esiste la reincarnazione o altro so solo che la vita è un dono bellissimo ( tra i suoi alti e i bassi ovviamente ) e mi fa rabbia pensare che questo ragazzo l'abbia gettata al vento per degli sfigati. 

L'unica speranza è che quanto accaduto possa essere da insegnamento per tutti noi, molto spesso non c'è ne accorgiamo ma una parola detta, un'azione fatta può cambiare la vita di chi ci sta intorno.

