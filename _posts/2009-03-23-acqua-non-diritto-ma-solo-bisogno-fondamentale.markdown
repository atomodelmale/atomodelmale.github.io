---
author: Il Gorgonauta
comments: true
date: 2009-03-23 21:30:29+00:00
layout: post
link: http://www.atomodelmale.it/2009/03/23/acqua-non-diritto-ma-solo-bisogno-fondamentale/
slug: acqua-non-diritto-ma-solo-bisogno-fondamentale
title: 'Acqua: non diritto ma solo bisogno fondamentale. '
wordpress_id: 4348
image: uploads/2009/03/acqua.jpg
categories:
- Inquinamento
- Terra
tags:
- Acqua
- Diritto
- Futuro
- ONU
- Uomo
---

**2030**. Metà della popolazione mondiale (più di 4 miliardi di individui), secondo un rapporto ONU, sarà al di sotto del fabbisogno giornaliero minimo di **acqua**. **2009**. Più di un miliardo di persone ha difficoltà ad accedere all'acqua potabile. Ma per il _World Water Forum_, giunto alla sua 5° edizione, questa preziosa risorsa non è un **diritto** bensì solo un "**bisogno fondamentale**" dell'uomo.

![acqua]({{ site.baseurl }}/uploads/2009/03/acqua.jpg)

E non è finita qui. Nel documento finale non si parla di **diritto all'acceso all'acqua**, bensì di generici impegni per meglio gestire il prezioso liquido e per favorire l'accesso ai servizi igienico-sanitari. E poi lotta all'inquinamento delle falde del sottosuolo e dei corsi d'acqua. Meglio di niente certo ma per molti si poteva fare di più o comunque si poteva affrontare l'argomento con più decisione e con delle scelte più coraggiose.

D'altronde, si afferma con sarcasmo, il **World Water Forum** non è che un organismo gestito da multinazionali e poteri forti (è accusato di essere organizzato dal Consiglio Mondiale dell'Acqua, quest'ultimo legato alla Banca Mondiale, a multinazionali e a governi). Quindi nessuna critica alle **privatizzazioni dell'acqua**, ben venga invece alla costruzioni di dighe e al biocarburante (ma la produzione di biodiesel ad esempio richiede un grande dispendio idrico).

Questo ha portato a manifestazioni di **protesta**(e ad alcuni **arresti**) e alla creazione di un **Forum alternativo**. Visto che molti  continuano a considerare l'**acqua** un **diritto inalienabile e fondamentale dell'individuo**(H2O = vita, giusto?), una risorsa non controllata e gestita da pochi ma a disposizione di tutti in qualsiasi luogo del pianeta Terra ed infine utilizzata con attenzione ed intelligenza.
