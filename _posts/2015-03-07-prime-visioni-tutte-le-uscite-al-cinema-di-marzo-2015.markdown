---
author: Il Gorgonauta
comments: true
date: 2015-03-07 15:10:02+00:00
layout: post
link: http://www.atomodelmale.it/2015/03/07/prime-visioni-tutte-le-uscite-al-cinema-di-marzo-2015/
slug: prime-visioni-tutte-le-uscite-al-cinema-di-marzo-2015
title: Prime visioni, tutte le uscite al cinema di marzo 2015
wordpress_id: 15502
image: uploads/2015/03/focus-margot-robbie-will-smith.jpg
categories:
- Cinema
- Prime Visioni
---

Ancora pochi giorni e sarà primavera. In attesa del bel tempo, marzo ci regala tante nuove prime visioni. Si parte con **Black or White**, pellicola drammatica con Kevin Costner. Rimasto vedovo dopo l'improvvisa morte della moglie, l'avvocato Elliott Anderson (Costner) affoga il suo dolore nell'alcol e si scontra con le difficoltà che derivano dal crescere la nipotina di colore, Eloise. Il suo mondo viene letteralmente sconvolto quando la nonna paterna della bambina, Rowena, chiede che Eloise venga affidata alle cure del padre, Reggie, un drogato che aveva abbandonato la figlia, subito dopo la morte della madre, avvenuta per complicanze durante il parto.

Nelle sale è sbarcato anche Will Smith con **Focus - Niente è come sembra**. Smith interpreta Nicky, un esperto truffatore che si ritrova coinvolto sentimentalmente con un'aspirante criminale, Jess (Margot Robbie). Mentre Nicky cerca di insegnarle i trucchi del mestiere, tra i due si instaura un rapporto molto intimo. Terminata bruscamente la relazione, i due si perdono di vista. Tre anni dopo l'ex fiamma si presenta a Buenos Aires mentre Nicky si appresta a terminare l'ultima, pericolosissima, truffa della sua vita.

Il prossimo week end è invece il turno di **Cerentola**. La celebre fiaba targata disney torna sul grande schermo e questa volta a interpretare l'eroina disneyana è la giovane Lily James. Cate Blanchett è invece la crudele matrigna. Cambiando pellicola, in **Left Behind - La profezia**, l'inossidabile Nicolas Cage veste i panni di un sopravvissuto a una catastrofe di portata planetaria. L'uomo guida i pochi superstiti, che si fidano della sua autorevolezza. Ignorano però che il loro salvatore incarna l'anticristo.

Il 19 marzo è la volta di **Insurgent**, il secondo capitolo della saga di Divergent. Avevamo lasciato Tris e Quattro in fuga, ora i due si spostano tra le rovine di una futuristica Chicago in cerca di nuovi alleati contro Jeanine (Kate Winslet), la leader degli Eruditi.

![cake jennifer aniston]({{ site.baseurl }}/uploads/2015/03/cake-jennifer-aniston.jpg)

Si chiude con il 26 marzo con **Cake**. Claire Simmons (Jennifer Aniston), un avvocato di successo, ha subito un incidente che l'ha costretta a vivere con i dolori delle sue cicatrici e ad assumere continuamente antidolorifici. Partecipando a un gruppo di sostegno per affrontare il dolore, Claire rimane colpita dal suicidio di Nina, una donna del suo stesso gruppo. Interrogandosi sulla morte di una donna che conosceva a malapena, la protagonista esplora il confine fra vita e morte, abbandono e cuore spezzato, pericolo e salvezza. Mentre si insinua nella vita del marito di Nina (Sam Worthington) e il figlio che la donna ha lasciato, Claire forse troverà un modo anche per salvare se stessa.

E in conclusione, come tradizione, l'elenco completo delle uscite

**5 marzo**. Senza Lucio / Nessuno si salva da solo / Uomini e topi / Il balletto del Bolshoi - Romeo e Giulietta / The square / Black or White / Una nobile rivoluzione / Cowboy Bebop / Focus - Niente è come sembra / Superfast & superfurious / Non ci resta che piangere / The old Vic's The Crucible / The Search;

**12 marzo**. Cloro / Ma che bella sorpresa / Il ricordo di una lacrima / Io sono Mateusz / Blackhat / Suite francese / Cenerentola / La famiglia Belier / Per nessuna buona ragione / Foxcatcher - Una storia americana / Left Behind - La profezia / National Gallery;

**19 marzo**. Metropolis / Vergine giurata / Fino a qui tutto bene / La solita commedia - Inferno / Chi è senza colpa / La prima volta di mia figlia / La donna del lago / SmoKings / The Divergent Series - Insurgent / Il lago dei cigni - Royal Opera House / Stories We Tell / N-Capace / Una nuova amica / Queen Rock Montreal;

**26 marzo**. La terra dei santi / Cake / Ho ucciso Napoleone / Onde road / Coming home / L'ultimo lupo / Nomi e cognomi / Frank / qualcosa di buono / French connection / Home - A casa;

e il trailer a caso del mese

