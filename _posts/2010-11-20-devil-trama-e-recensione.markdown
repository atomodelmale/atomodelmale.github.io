---
author: Il Gorgonauta
comments: true
date: 2010-11-20 14:42:44+00:00
layout: post
link: http://www.atomodelmale.it/2010/11/20/devil-trama-e-recensione/
slug: devil-trama-e-recensione
title: Devil, trama e recensione.
wordpress_id: 8334
image: uploads/2010/11/devil.jpg
categories:
- Cinema
- Thriller
tags:
- Ascensore
- Diavolo
- Grattacielo
---

**Bloccati in ascensore.**

5 perfetti sconosciuti si ritrovano bloccati in un ascensore di un **grattacielo**, nel quale pochi minuti prima un uomo si è suicidato lanciandosi da una finestra. Il gruppo comprende Vince, un venditore di materassi; Tony, un ex militare in cerca di un impiego; Sarah, un'ereditiera senza scrupoli; Ben, un addetto alla sicurezza del palazzo e un'anziana cleptomane.

Mentre all'esterno l'assistenza e i tecnici cercano di sbloccare l'ascensore, al suo interno cominciano a verificarsi strani eventi: la luce va e viene e il gruppo avverte la presenza di una strana creatura. Quando Sarah viene ferita misteriosamente alla schiena la situazione precipita, tanto da richiedere l'intervento della **polizia**.

[![]({{ site.baseurl }}/uploads/2010/11/devil.jpg)]({{ site.baseurl }}/uploads/2010/11/devil.jpg)

Ma quest'ultima non potrà che assistere, impotente, ad una terribile sequenza di **brutalità**..

**Uno alla volta..**

I 5 protagonisti della pellicola rappresentano, ognuno a suo modo, esempi di cattivi comportamenti e come narra una macabra **fiaba** non si ritrovano riuniti nello stesso luogo per caso.

Secondo quest'ultima infatti il **diavolo** ama riunire le anime dannate in un sol luogo, prendersi gioco di loro (tra l'altro torturandole prima di prenderle con sè) e nello stesso tempo tenere lontani quanti si oppongono al suo crudele disegno.

**Male e bene.** Ma, suggerisce il film, se esiste il male e il diavolo (con tanto di suggestive immagini di una città sottosopra) esiste anche il **bene.** Ed è su questa contrapposizione che scorre _Devil_, con tanto di morale finale.

La pellicola, di durata inferiore all'ora e mezza, da parte sua scorre agevolmente, terrorizzando e sorprendendo lo spettatore con il giusto carico di tensione, orrore e mistero. Tra spazi claustrofobici e i sospetti e le inquietudini di 5 sfortunati, pronti a far emergere, ancora una volta, il lato peggiore dell'essere umano.
