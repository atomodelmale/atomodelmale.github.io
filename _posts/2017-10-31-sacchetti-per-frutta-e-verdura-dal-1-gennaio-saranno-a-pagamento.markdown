---
author: Radio Rebelde
comments: true
date: 2017-10-31 18:09:50+00:00
layout: post
link: http://www.atomodelmale.it/2017/10/31/sacchetti-per-frutta-e-verdura-dal-1-gennaio-saranno-a-pagamento/
slug: sacchetti-per-frutta-e-verdura-dal-1-gennaio-saranno-a-pagamento
title: Sacchetti per frutta e verdura. Dal 1° Gennaio saranno a pagamento
wordpress_id: 18615
image: uploads/2017/10/download.jpg
categories:
- Ambiente
- Economia
tags:
- Costo
- Frutta
- Sacchetti
- Verdura
---

E' già stata ribattezzata la **tassa sui sacchetti** della frutta e della verdura anche se non si tratta di un'imposta
vera e propria.

A partire dal **1 gennaio 2018**, tutti i consumatori saranno obbligati a pagare i sacchetti della spesa biodegradabili ricevuti al supermercato per contenere frutta e verdura.
Si tratta di una novità introdotta in sede di conversione del DL Mezzogiorno con l'articolo 9-bis della legge di conversione n. 123 del 3 agosto 2017, recependo la direttiva europea 720 del 2015. La norma ha obbligato gli Stati dell'Unione a varare provvedimenti atti a ridurre il consumo e l'abuso dei sacchetti di plastica, nocivi per l'ambiente.

Il costo dei nuovi sacchetti biodegradabili sarà compreso tra i 2 e i 10 centesimi.
Sarà tassativo l'utilizzo delle buste biodegradabili, che non potranno in nessun modo essere distribuite gratuitamente dai supermercati. Sarà obbligatorio fatturarli nello scontrino fiscale da cui si evince l'acquisto di frutta e verdura.
Sono previste multe salatissime per i commercianti in caso di violazione dell'utilizzo e della relativa fatturazione, che varieranno da 2.500 a 25.000 euro e fino a 100.000.

Il sacchetto sarà pagato ai commercianti, ma una parte dei guadagni effettuati dalla loro vendita dovrà essere versata allo Stato in forma di IVA e imposta sul reddito. Quindi, molto probabilmente i nuovi costi sostenuti dai commercianti, saranno spalmati sui prezzi dei prodotti acquistati dai consumatori.
