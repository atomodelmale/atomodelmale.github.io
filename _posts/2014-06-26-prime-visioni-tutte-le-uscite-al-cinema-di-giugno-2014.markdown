---
author: Il Gorgonauta
comments: true
date: 2014-06-26 23:10:09+00:00
layout: post
link: http://www.atomodelmale.it/2014/06/27/prime-visioni-tutte-le-uscite-al-cinema-di-giugno-2014/
slug: prime-visioni-tutte-le-uscite-al-cinema-di-giugno-2014
title: Prime visioni, tutte le uscite al cinema di giugno 2014
wordpress_id: 14670
image: uploads/2014/06/The-Big-Wedding.jpg
categories:
- Prime Visioni
---

Don (Robert De Niro) e Ellie (Diane Keaton) hanno divorziato da diversi anni. Il matrimonio del loro figlio adottivo, Alejandro, li costringe però a tornare a vivere insieme per salvare le apparenze. La causa di tutto è la madre biologica di Alejandro, una fervente cattolica a cui non è mai stata rivelata la separazione dei genitori adottivi. La pellicola, intitolata **Big Wedding**, uscirà proprio questo week end, che si preannuncia si ricco di uscite, ma poco appetibili. Facciamo allora un salto all'indietro.

Il 19 giugno è stata la volta di **Tutti contro di lui - The other woman**, commedia con Cameron Diaz e Kate Upton. Carly (Cameron Diaz) scopre che il suo fidanzato è in realtà sposato con un'altra donna. Distrutta dalla notizia, la donna si allea inaspettatamente con la moglie tradita, in un'alleanza tutta al femminile contro il bastardo infedele.

Cambiando genere, ecco, il 12 giugno, **1303**, pellicola horror con protagonista la bella Mischa Barton di Oc. La ragazza abbandona il nido familiare e si trasferisce a vivere da sola. Durante la prima notte nella sua nuova casa però qualcosa di soprannaturale sembra impadronirsi dell'appartamento.

Infine a inizio mese il balla con i lupi Kevin Costner si trasforma in un implacabile assassino per corrispondenza in **3 Days to Kill**. Kevin è una spia internazionale che decide di abbandonare la sua vita vissuta sul filo del rasoio per riallacciare finalmente i rapporti con la moglie e la figlia, tenute sempre a debita distanza per proteggerle dai pericoli connessi al suo lavoro. Prima però dovrà portare a termine un'ultima e pericolosissima missione: catturare il terrorista più pericoloso del mondo.

In conclusione, come da tradizione, l'elenco completo delle uscite

**5 giugno**. The Beatles A Hard Day's Night / Tutta colpa del vulcano / 3 Days to Kill / We are the best! / 365 Paolo Fresu, il tempo di un viaggio / Un amore senza fine / Walesa, l'uomo della speranza / Assolo / Controra / Incompresa / Pulp Fiction;

**12 giugno**. 1303 / La mela e il verme / Gabrielle - Un amore fuori dal coro / The Congress / Sangue sparso / Era meglio domani / Femen - L'Ucraina non è in vendita / Rompicapo a New York / Gabrielle - Un amore fuori dal coro / The Gambler / Il magico mondo di Oz / Ore Diciotto in punto / Le Week-end;

**19 giugno**. Un insolito naufrago nell'inquieto mare d'Oriente / Tutte contro lui - The Other Woman / Per un pugno di dollari / Berliner Philharmoniker N.3 / Ragazze a mano armata / Benvenuto Cellini / The Dark Side of the Sun / Synecdoche, New York / Jersey Boys / Journey to Jah - Viaggio nel reggae / Mademoiselle C / La pioggia che non cade / Per nessuna buona ragione;

**26 giugno**. Instructions Not Included / Thermae Romae / Le cose belle / ADHD - Rush hour / Quel che sapeva Maisie / Big Wedding / Tutte le storie di Piera / Carta bianca / Celebrity Movie /Manon Lescaut – Royal Opera House / La città incantata - Spirited Away / Gebo e l'ombra / La gelosia / King Lear - National Theatre Live / Stories We Tell.
