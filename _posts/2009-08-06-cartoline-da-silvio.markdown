---
author: Il Gorgonauta
comments: true
date: 2009-08-06 09:59:45+00:00
layout: post
link: http://www.atomodelmale.it/2009/08/06/cartoline-da-silvio/
slug: cartoline-da-silvio
title: Cartoline da Silvio.
wordpress_id: 5308
image: uploads/2009/08/2009-08-06-cartoline-da-silvio.jpg
categories:
- Governo
- Italia
tags:
- Cartoline
- Pdl
- Silvio Berlusconi
---

**Estate**, tempo di vacanze e di saluti. Anche mediante le classiche **cartoline**. E il prode Silvio per non lasciare da soli gli italiani anche in ferie ne ha inventato una delle sue: chiunque infatti, recandosi sul sito www.ilpopolodellaliberta.it e poi **www.governoberlusconi.it** potrà spedire, tramite email, le cartoline del "Governo del fare", dedicate a 19 tematiche "affrontate e risolte" dall'esecutivo dal momento del suo insediamento.

Per enfatizzare e sottolineare l'operato svolto fino ad ora dal Governo e, perchè no, uno strumento per il premier per recuperare la popolarità perduta in questi ultimi tempi a causa degli scandali sessuali e giudiziari.

Le **tematiche** affrontate dalla cartoline sono varie e molteplici, dal terremoto in Abruzzo al G8, dalla scuola e università al piano casa. Non mancano poi quelle dedicate alle misure anticrisi, all'emergenza rifiuti, alla lotta contro i fannulloni, l'immigrazione clandestina e la mafia. Senza dimenticare ad esempio (ma l'elenco non si esaurisce qui) il nuovo trattato con la Libia, le grandi opere, la riforma del processo civile, la tutela dei risparmi e la vicenda Alitalia.

Insomma cartoline per tutti i gusti da inviare ad amici, parenti, colleghi, ad avversari politici o simpatizzanti dell'altra sponda come regalo o burlesca presa in gira oppure per farsi ancora una grassa risata in compagnia.
