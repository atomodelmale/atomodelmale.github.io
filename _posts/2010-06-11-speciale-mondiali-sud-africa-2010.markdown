---
author: Il Gorgonauta
comments: true
date: 2010-06-11 13:54:29+00:00
layout: post
link: http://www.atomodelmale.it/2010/06/11/speciale-mondiali-sud-africa-2010/
slug: speciale-mondiali-sud-africa-2010
title: Speciale Mondiali Sud Africa 2010.
wordpress_id: 7485
image: uploads/2010/06/mondiali-2010.png
categories:
- Calcio
- Italia
- Sport
tags:
- '2010'
- Mondiali
- Shakira
- Sudafrica
---

**Mondiale al via

![![]({{ site.baseurl }}/uploads/2010/06/mondiali-2010.png)]({{ site.baseurl }}/uploads/2010/06/mondiali-2010.png)

** Dopo 4 anni di attesa torna la manifestazione calcistica più famosa al mondo : i** Mondiali di calcio **. Ad ospitare la manifestazione sarà il** Sud Africa** e per la prima volta nella loro storia i Mondiali si svolgeranno interamente nel continente africano.

Oggi alle 16.00 la partita inaugurale Sud Africa-Messico e a seguire tutti gli altri match, fino alla finalissima, il prossimo 11 luglio, al termine di un mese ricco di emozioni e divertimento. L'Italia scenderà invece in campo lunedì prossimo, alle 20.30, contro il Paraguay.

**Il calendario e i gironi di qualificazione.**

Sono **32**, suddivise in 8 gironi da 4, le squadre qualificate alla fase finale del Mondiale che si contenderanno la coppa, 6 di queste provenienti dal continente africano (Costa D'avorio, Algeria, Camerun, Sud Africa, Ghana, Nigeria).

La fase eliminatoria cominciata oggi 11 giugno durerà fino al 25 giugno. Il giorno successivo e fino al 29 ecco invece gli ottavi di finale. Dal 2 al 3 luglio i quarti e il 6 il 7 le semifinali. Infine il 10 luglio la finale per il 3° posto e l'11 quella per il primo.

L **'Italia** inserita nel **girone F** con Paraguay, Nuova Zelanda e Slovacchia giocherà il 14 (contro il Paraguay alle ore 20.30), 20 (contro la Nuova Zelanda alle ore 16) e 24 (contro la Slovacchia alle ore 16) giugno.

**This time for Africa.**

Questa edizione dei Mondiali fortemente sponsorizzata e voluta dall'ex presidente sudafricano nonché premio nobel per la pace Nelson Mandela intende valorizzare il continente africano, spesso dimenticato dai media internazionali. Un luogo dove l'umanità ha mosso i primi passi della sua lunga storia e che contiene dentro dì se grandi **potenzialità**.

Un luogo che, nonostante i suoi problemi (la povertà, l'Aids ecc) è, come ha dimostrato la cerimonia d'apertura dei mondiali, ricco di colori, suoni e vivacità. Un continente che crede e spera in un futuro da protagonista. I Mondiali d'altronde servono anche a questo.

**I favoriti.**

Tornando all'aspetto sportivo della manifestazione le grandi favorite per la **vittoria** finale sono la **Spagna**, l'**Inghilterra**, l'**Argentina** e il **Brasile**. La prima è reduce dalla vittoria agli europei e può vantare una squadra solida e completa in ogni reparto, la seconda, guidata da Mister Fabio Capello, punta a tornare sul tetto del mondo, appuntamento che manca dal lontano 1966.

[![]({{ site.baseurl }}/uploads/2010/06/Italia-Mondiale.jpg)]({{ site.baseurl }}/uploads/2010/06/Italia-Mondiale.jpg)

L'Argentina è guidata da un campione del calibro di **Lionel Messi** mentre il Brasile dopo la vittoria del 2002 vuole tornare velocemente al successo. Ma i Mondiali fanno storia a sè e non si escludono, come 4 anni fà, possibili sorprese.

**Qui Italia.**

L'Italia si presenta ai Mondiali più o meno come 4 anni fa, da non favorita. Rispetto a quell'edizione appare meno forte e fantasiosa (manca, ad eccezione di Pirlo, un uomo capace di inventare gioco come Totti o Del Piero) ma ugualmente grintosa e vogliosa di fare bene.

Marcello Lippi, di nuovo al timone della squadra dopo la delusione europea targata 2008, punta ancora una volta sul gruppo e sulla sua unità per andare lontano.

Sarà un nuovo successo?

**Waka Waka!**

Infine uno spazio all'inno ufficiale dei Mondiali, il singolo **_Waka Waka_** cantato dalla cantante colombiana **Shakira**! Dato che si tratta di una canzone divertente e piacevole dai ritmi travolgenti c'è da giurarci che accompagnerà per prossimi 30 giorni le nostre giornate. Diventando a breve il tormentone questa estate targata 2010.

Nel frattempo..

**Forza Italia e Vinca il migliore!**

P.S. Chi non tifa Italia e gli fa schifo questo paese può tranquillamente fare le valigie e andarsene. E possibilmente non tornare più. Pochi, probabilmente, ne sentirebbero la mancanza.
