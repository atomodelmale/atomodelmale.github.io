---
author: Il Gorgonauta
comments: true
date: 2010-05-12 14:28:25+00:00
layout: post
link: http://www.atomodelmale.it/2010/05/12/google-search-e-tempo-di-rinnovare/
slug: google-search-e-tempo-di-rinnovare
title: Google Search, è tempo di rinnovare.
wordpress_id: 7390
image: uploads/2010/05/2010-05-12-google-search-e-tempo-di-rinnovare.jpg
categories:
- Internet
tags:
- Google
---

Arriva la primavera (si fa per dire) e per **Google Search** è tempo di  cambiare stile, **look.** Per il motore di ricerca più famoso al mondo cambia  innanzitutto il **logo**, più grande, colorato e luminoso.

La vera novità sta però in una nuova **veste grafica** che permette agli utenti di perfezionare e velocizzare le proprie ricerche. In pratica appare un nuovo pannello a disposizione degli utenti nell'area di sinistra della pagina dei risultati che integra gli strumenti di ricerca più rilevanti (come data lingua e via dicendo) con le varie tipologie di contenuto (notizie, immagini, video, blog, libri ecc).

Gli utenti possono cosi meglio controllare la propria ricerca e perfezionarla con quei risultati maggiormente aderenti alle proprie necessità.

E' poi possibile evidenziare i risultati di ricerca preferiti (cliccando sulla relativa stellina a destre del risultato) in modo che l'utente possa ritrovarli nella ricerca successiva.

Tutte le novità riguarderanno presto anche la versione di Google sui cellulari di ultime generazione come l'Iphone o il Nexus One.

Google quindi punta sull'**innovazione** (anche se il pannello ricorda quello già di un altro motore di ricerca, Bing) per restare il sito più visitato al mondo (dove lotta per il primato con Facebook  e Twitter) e quello più utilizzato per la ricerca, dove la concorrenza si  fa sempre più agguerrita.
