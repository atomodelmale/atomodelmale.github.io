---
author: Radio Rebelde
comments: true
date: 2016-05-28 13:46:01+00:00
layout: post
link: http://www.atomodelmale.it/2016/05/28/allarme-super-batterio-negli-usa/
slug: allarme-super-batterio-negli-usa
title: Allarme Super-batterio negli Usa
wordpress_id: 16803
image: uploads/2016/05/download.jpg
categories:
- Blog
tags:
- Mcr-1
- Super-batterio
- Usa
---

Preoccupazione negli Stati Uniti, dove una donna è stata colpita da un **super-batterio** resistente a qualsiasi tipo di antibiotico: a lanciare l'allarme è stato il Dipartimento della Difesa, che ha individuato la specie di escherichia coli nelle urine di una donna della Pennsylvania.

La donna ora sta bene, riferisce il _«New York Times»_, ma indagini sono in corso sia per individuare la fonte dell'infezione, forse un ricovero, sia per capire quanto questo «super batterio» sia diffuso.

Il dettaglio più allarmante è che l'agente patogeno in questione è resistente persino all'antibiotico di ultima generazione, la **colistina**, considerata l'ultima spiaggia degli antibiotici.

Ad alzare ulteriormente il livello di allarme è stata la scoperta, descritta lo scorso novembre su _«Lancet infectious diseaes»_, del gene **Mcr-1** in alcuni allevamenti e in alcuni pazienti in Cina, frutto dell'uso intensivo di Colistina sugli animali.

Questo particolare agente patogeno è stato definito dagli esperti «il batterio degli incubi», che in alcuni casi può arrivare ad uccidere il 50% delle persone che ne vengono contagiate.

Per il momento i responsabili della sanità sostengono che il caso della Pennsylvania, di per sé, non sia causa di panico. Il ceppo trovato nella donna è curabile con altri antibiotici ma i ricercatori temono che il gene trovato nel batterio possa intaccare altri tipi di batteri già in grado di resistere agli antibiotici.
