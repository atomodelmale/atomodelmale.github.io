---
author: Il Gorgonauta
comments: true
date: 2008-09-10 21:20:36+00:00
layout: post
link: http://www.atomodelmale.it/2008/09/10/lucio-battisti-il-ricordo/
slug: lucio-battisti-il-ricordo
title: Lucio Battisti, il ricordo.
wordpress_id: 1192
image: uploads/2008/10/battisti1.jpg
categories:
- Blog
- Italia
- Musica
tags:
- Lucio Battisti
---

Ieri, in occasione del decennale della morte, è stato ricordato **Lucio Battisti**, scomparso il 9 settembre 1998 a soli 55 anni. Considerato un'icona della musica italiana, Battisti è ancora nel cuore di molti grazie a sue indimenticabili canzoni, da_ La canzone del Sole_ a _Acqua azzurra, Acqua chiara_, da _Balla Linda_ a _Il mio canto Libero_.

Una lunga carriera cominciata nella seconda metà degli anni 60 e finita nel 1994 con l'uscita dell'ultimo album dal titolo _Hegel._ In mezzo tanti successi, grazie anche al sodalizio artistico con il paroliere Mogol. La consacrazione come cantante e autore giunge nel 1969 grazie a canzoni come _Un'avventura_ e _Mi ritorni in mente_ e prosegue negli anni 70, il periodo d'oro per Battisti, in virtù di album sempre ai primi posti nelle classifiche. Il suo look (con i suoi lunghi capelli ricci e il suo abbigliamento trasandato), la sua voce e le sue canzoni, con i testi di Mogol (il sodalizio terminerà nel 1980), lasciano il segno nel pubblico.

Battisti affronta temi sociali e politici, sostiene la causa ambientalista, ma soprattutto parla dell'amore, dei sentimenti, del rapporto tra uomini e donne e della vita di coppia in modo innovativo e non banale. La sua voce è unica, così come il modo di accompagnare il testo, in modo semplice e il più delle volte solo con la forza del canto.

Il cantautore inoltre si segnala per la sua ricerca continua di innovarsi e sperimentare, nonché per la scelta di allontanarsi da esibizione pubbliche e tournée, data la voglia di comunicare con il pubblico solo con il proprio lavoro.

Grazie al mix di romanticismo e amore, malinconia e solitudine, rabbia e protesta presenti nelle sue canzoni Battisti probabilmente non sarà mai dimenticato. Vi lascio quindi con un testo e un video da gustare e cantare ad alta voce.

<blockquote>

> 
> **Uno In Più.**
> 
> 

> 
> Una voce sta cantando
ma sono pochi ad ascoltare
i gabbiani stan gridando
per poterla soffocare
altre voci piano piano
stan crescendo da lontano
se quel canto vuoi seguire
puoi cantare
_E cosi'
tu sarai
uno in piu'
con noi.
E cosi'
tu sarai
uno in piu'
con noi._
Lungo spiagge sconosciute
siamo in tanti a camminare
con le lacrime negli occhi
con il sole dentro al cuore
se sei stanco di lottare
vieni qui a riposare
se non sai piu' cosa fare
puoi cantare.
_Rit._
Mentre il mare sta a guardare
continuiamo a camminare
come tanti burattini
con l facce da bambini
se sei stanco di lottare
siedi qui a riposare
se non sai piu' cosa fare
puoi cantare.
_E cosi'
tu sarai
uno in piu'
con noi…_

> 
> </blockquote>

Il Gorgonauta.
