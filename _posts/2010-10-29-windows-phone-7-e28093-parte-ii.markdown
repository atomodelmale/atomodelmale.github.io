---
author: thesave
comments: true
date: 2010-10-29 08:00:44+00:00
layout: post
link: http://www.atomodelmale.it/2010/10/29/windows-phone-7-%e2%80%93-parte-ii/
slug: windows-phone-7-%e2%80%93-parte-ii
title: Windows Phone 7 – Parte II
wordpress_id: 8196
image: uploads/2010/10/windows-phone-7-rtm-1.jpg
categories:
- Tech &amp; Hacks
- Telefonia
tags:
- Android
- Iphone
- Microsoft
- Smartphone
- Windows
---

Continuiamo nella disamina delle principali novità introdotte dal nuovo sistema operativo mobile made in Microsoft.

**Super-panorami**

![]({{ site.baseurl }}/uploads/2010/10/winphone7_music_video1.jpg)

Esatto, super-panorami.

Così come già visto in Android ed in altri mobileOS, **l'interfaccia** del **sistema è organizzata in "schermate**" – passatemi il termine – contigue, divise tra **Persone**, **Immagini**, **Giochi**, **Musica&Video**, **Marketplace** ed **Office**.

Dalla schermata di partenza – la **"home"** -- si passa alle **schermate successive** con uno **slide** – così come si passa da una pagina all'altra dell'iPhone -- ogni schermata è **personalizzabile** e continuamente aggiornata da news, notifiche, aggiornamenti e quant'altro, **ogni "slide"** verso le schermate contigue **costituisce un "pezzo" del panorama**– anch'esso personalizzabile – che crea un'unica grande immagine.

Questo, oltre che nella schermata iniziale, **si estende per ogni sotto-menù**, dando un senso di interattività e dinamicità veramente invidiabile.

**iPod : iPhone = Zune : WM7**

![]({{ site.baseurl }}/uploads/2010/10/windows-phone-7-music.jpg)

Per quel che riguarda il comparto **multimediale**, Microsoft ha ben pensato di seguire il – profittevolissimo – solco tracciato da Apple: associare al proprio riproduttore Audio/Video un **MarketPlace** dove **provare**, **vedere e compare contenuti multimediali**, oltre alle applicazioni.

Così come Apple ha incluso un applicazione multimediale come "iPod" nell'iPhone, anche Microsoft ha incluso "**Zune**" – altro clamoroso flop registrato da MS rispetto all'infernale iPod della Mela -- come un'applicazione per la riproduzione di musica e video.

**Anche l'internet vuole la sua parte**

![]({{ site.baseurl }}/uploads/2010/10/Microsoft-Windows-Phone-7-Browser.png)

Quando si accostano le parole Microsoft ed Internet è difficile non menzionare **Internet  Explorer**, anche nel nuovo SO sarà presente l'ultima fiammante – si fa per dire – **versione mobile** dell'esploratore di internet, il browser di Microsoft è stato aggiornato e finalmente si avvale di **finestre multiple** e della possibilità di **collegare i preferiti** direttamente nella pagina principale, peccato che per ora **non** sia **confrontabile** con la **velocità ed il rendering** di **Safari  Mobile**, ma l'avere finalmente un browser che si avvale del multitouch è già un'ottima cosa.

Discorso diverso invece va speso per il client email: **Outlook Mobile**.

Il lavoro fatto dai programmatori è stato ineccepibile, creando una delle più usabili e leggebili applicazioni di mailing mai viste.

**Apps, Games e Office**

E' innegabile, in un mondo in continua evoluzione, anche il migliore dei sistemi operativi non riuscirà mai a conquistare il mercato senza un folto numero di "**Apps**" scaricabili da un AppStore o MarketPlace qual dir si voglia.

![]({{ site.baseurl }}/uploads/2010/10/windows-phone-7-rtm-1.jpg)

Se il motto di Apple è "there's an App for that", gli altri produttori di SO mobile non possono essere da meno, ed in questo senso **Microsoft non è rimasta con le mani in mano**: giochi e applicazioni sono acquistabili e scaricabili direttamente dal MarketPlace di MS.

Riguardo alle applicazioni Microsoft ha dovuto effettuare – a ragion veduta – la difficile ma necessaria scelta di **non consentire la retrocombatibiltà** con le applicazioni scritte per i Windows Mobile precedenti, preferendo lo sviluppo di una **piattaforma completamente nuova**, con elementi "standardizzati" – iOS SDK docet.

Ovviamente **mappe**, **ricerche geo-localizzate** e non, sfruttano il **supporto di Bing**, che dal canto suo sta subendo **ottimi  rinnovamenti** e consente un esperienza, se non migliore, almeno eguale a quanto visto per iPhone e Android.

![]({{ site.baseurl }}/uploads/2010/10/27324.jpg)

Sul versante "games" è stato introdotto il supporto a **Xbox Live**, alla gestione le proprio profilo, ai quali si aggiungono gli **achievements** ed i **gamer point** dei giochi del telefono – novità ultimamente introdotta da Apple con Game Center.

Menzione particolare va spesa su **Office**, da sempre **cavallo di battaglia di Microsoft**: perfettamente integrato nel sistema operativo permette di **sfruttare la grande mobilità** offerta da **Office Live!** per leggere, scrivere e salvare "nell'aria" i propri **documenti**, **sempre reperibili**, grazie soprattutto alle connessioni mobile.

**I dispositivi**

Così come il rinnovato codice di WM7 elimina la retrocompatibilità con le applicazioni scritte per le versioni precedenti, allo stesso modo il **sistema** sarà – a detta di MS – **non installabile sui vecchi dispositivi** o almeno sui quei dispositivi che non sono dotati dell'hardware minimo per supportare il sistema:

	
  * **Schermo multi-touch** capacitivo a 4 punti;

	
  * **Accelerometro**;

	
  * **Fotocamera da 5 MPixel**;

	
  * **Radio FM**;

![]({{ site.baseurl }}/uploads/2010/10/03-15-10wp7devices.jpg)

A questo si affianca la designazione "dall'alto" da parte di Microsoft di **distributori "ufficiali"** – LG, Samsung, HTC, Asus, HP e Sony per dirne mezza dozzina – ai quali sono stati "imposti" i requisiti sopra descritti per conseguire la **licenza di distribuzione** dei propri dispositivi con equipaggiato WM7.

Una domanda fatta da più fonti, a cui però MS ha sempre risposto vagamente riguarda il **multitasking**: si sa, **l'hardware** di cui è dotato il proprio dispositivo **cambia** moltissimo **l'esperienza dell'utente** che utilizza un sistema single-task piuttosto che multi-task.

L'esempio di Apple è lampante: benché la nuova versione del sistema operativo permetta di abilitare il multitasking, sui **modelli più vecchi questo è disabilitato**, poiché potenza e memoria volatile mal si adattano al compito.

Per ora non si conoscono ancora precisamente **prestazioni  e requisiti** del sistema Made in MS, ma non è impensabile la scelta di una politica ad hoc di "versioning" del sistema operativo che meglio s'adatti alle possibilità hardware del dispositivo.

**Conclusioni Finali**

![]({{ site.baseurl }}/uploads/2010/10/Apple-Google-MS.jpg)

Superate le 1200 parole è opportuno tirare le somme su questo sistema operativo.

Il nuovo sistema operativo mobile sembra **destinato ad esaudire i desideri di produttori ed utenti**, fondendo in una soluzione – finalmente – **elegante** ma **minimalista** servizi come il – mai veramente compreso – **Zune**, la componente social di **Xbox** e la potenza di **Bing**.

Allo stato attuale non sono presenti nel mercato dispostivi che montano il nuovo sistema, presentato ufficialmente l'11 Ottobre, con buona probabilità **vedremo i primi esemplari** dotati del sistema solamente questo **Natale**.

Benché i presupposti siano buoni, non si può ancora sapere se l'arrivo del nuovo sistema operativo **basterà ad accaparrarsi una parte** di quel **mercato** che al momento è a principale appannaggio di iOS e Android, registrando un **ritardo di almeno 3 anni** rispetto ai diretti concorrenti.

D'altro canto **la pazienza**, si sa, **non manca a Microsoft** – la tragicommedia vissuta con Vista e la tenacia dimostrata nello sviluppo continuo di Xbox ne sono la prova – e anche in questo caso dovremo avvalerci del sempreverde: "**chi vivrà vedrà**".
