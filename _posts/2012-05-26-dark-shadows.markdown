---
author: thesave
comments: true
date: 2012-05-26 16:15:39+00:00
layout: post
link: http://www.atomodelmale.it/2012/05/26/dark-shadows/
slug: dark-shadows
title: Dark Shadows
wordpress_id: 11646
image: uploads/2012/05/dark-shadows3.jpg
categories:
- Commedia
- Drammatico
tags:
- Johnny Depp
- Tim Burton
- Vampiri
---

Nuovo Magnum Dark Shadows, con tutta la croccantezza del ciocco... come dite? Ah Dark Shadows è il nome del nuovo film del dinamico duo **Depp-Burton** (DB).

Scusate, riavvolgo il nastro e riparto.

**Ombre Oscure**

![]({{ site.baseurl }}/uploads/2012/05/dark-shadows3.jpg)

Benché qua in Italia non si sia mai sentito parlare di "**Ombre Oscure**", pare che oltreoceano l'omonima soap opera abbia fatto breccia dei pacioccosi cuoricini dei fanciulli dell'epoca -- fine anni '60. La **serie**, che vanta il primato di aver sdoganato streghe, lupi mannari, zombie e vampiri in uno spazio televisivo **diurno**, annovera tra i ranghi dei propri fan personalità come Quentin Tarantino e Madonna, oltre, ovviamente, ai già citati Burton e Depp.

**Dark Shadows**

Fine '700, **Barnabas** (Depp), avvenente rampollo dei Collins, aristocratica famiglia inglese emigrata nei neonati Stati Uniti, fa strage di cuori tra le giovani concittadine di **Collinsport**. La vita sorride all'audace Barnabas che, noncurante delle conseguenze, seduce ed abbandona la provocante **Angelique**, giovane domestica presso la propria magione. Per vendicarsi dell'amore non corrisposto, Angelique, che rivelerà essere una **strega**, usa la magia per uccidere i genitori del protagonista, arrivando a far suicidare **Josette**, la donna che le aveva portato via l'adorato amante.

![]({{ site.baseurl }}/uploads/2012/05/dark-shadows1.jpg)

Affranto per la perdita, Barnabas decide di farla finita, ma l'odio di Angelique non gli permetterà di placare le proprie pene: dopo essersi buttato dalla cima della scogliera di Collinsport, Barnabas rinviene, scoprendo di essere stato trasformato in un **vampiro**. Emarginato e demonizzato da Angelique, Barnabas viene catturato dei propri concittadini e seppellito vivo sotto terra.

Passano quasi **200 anni** e al suo fortuito risveglio, Barnabas scopre un mondo completamente cambiato – sono pur sempre gli anni '70 – nel quale i propri **squattrinati ed indolenti discendenti** sono allo sbando, così come l'amata **Collinswood** – la magione di famiglia.

Fermo sostenitore dell'importanza della nucleo familiare – prima del denaro – Barnabas assumerà il ruolo del **forte patriarca**, scongiurando, una volta per tutte, la maledizione che affligge la propria famiglia.

**Dark Crama**

Ambientazioni e fotografia la fanno da padrone, rivelando una pellicola toccata da un **gotico "Burtoniano"** più leggero del solito. Ottima la scelta del comparto musicale che si fregia dell'apparizione – visiva e sonora – di quel vecchione squinternato di **Alice Cooper** nel ruolo di sé stesso.

![]({{ site.baseurl }}/uploads/2012/05/dark-shadows2.jpg)

**Depp**, pur impegnandosi per dare spessore al personaggio contrito e disorientato di Barnabas, **indulge sulle flessuosità e le nevrosi tipiche del suo capitan Sparrow** – caratteristica che accomuna molti degli ultimi personaggi dell'attore --, intrattenendo gli spettatori ma lasciando **incompiuto** il quadro caratteriale di un protagonista non piatto, ma che stenta ad appassionare veramente il pubblico.

Burton mescola **dramma** -- o presunto tale – e **comicità**, raggiungendo lo scopo di divertire il pubblico, pur **non riuscendo ad incantarlo**, a causa di una narrazione discontinua e dall'andatura incerta. Forse un po' meno carne al fuoco e un approccio più diretto avrebbero salvato le capre del dramma e i cavoli della commedia.
