---
author: Il Gorgonauta
comments: true
date: 2008-11-07 21:58:46+00:00
layout: post
link: http://www.atomodelmale.it/2008/11/07/la-giornata-per-la-ricerca-sul-cancro/
slug: la-giornata-per-la-ricerca-sul-cancro
title: La giornata per la ricerca sul cancro.
wordpress_id: 3063
image: uploads/2008/11/ricerca.jpg
categories:
- Blog
- Italia
- Ricerca scientifica
- Salute
tags:
- Cancro
- Giornata
---

Oggi, venerdì 7 novembre, è la giornata per la **ricerca** sul **cancro**, con un'edizione 2008 all'insegna del vecchio e del nuovo, dell'esperienza e dell'innovazione (intitolata giustappunto **Il valore dell'esperienza. Il bisogno dell'innovazione**). Insomma occhi puntati sia sulla competenza e bravura posseduta da chi, già da anni, lavora nell'ambiente, sia sul necessario ingresso di nuovi soggetti/ricercatori, possibili portatori di nuove idee, capacità, intuizioni e punti di vista ma anche risorsa e arma fondamentale per continuare la sperimentazione, sopratutto in Italia dove languono da una parte i fondi per la ricerca dall'altra i laureati in materie scientifiche/tecniche.

![]({{ site.baseurl }}/uploads/2008/11/ricerca.jpg)

L'edizione di quest'anno è particolarmente lunga (dall'1 al 9 novembre) e ricca di **iniziative**(concentrate sopratutto in questi ultimi giorni) ed ha lo scopo di raccogliere fondi, informare e sensibilizzare l'opinione pubblica e il singolo, sostenere e continuare la lotta conto i tumori e favorire l'ingresso dei giovani nel mondo della sperimentazione. Mentre oggi il presidente della Repubblica G.Napolitano ha celebrato al Quirinale l'evento alla presenza di personalità di Governo, del mondo della cultura, dello spettacolo, della scienza, dello sport e dei sostenitori dell'AIRC (Associazione Italiana per la Ricerca sul Cancro) domani alle ore 10.30 in più di 20 città italiane si terranno **incontri** con i ricercatori aperti al pubblico.

Ma non finisce qui. Ad esempio dal 2 al 9 novembre le trasmissioni televisive e radiofoniche Rai inviteranno a sostenere la sperimentazione tramite donazioni, nonchè a informare sugli obiettivi raggiunti e sulle nuove sfide che ci attendono nei prossimi anni. Domenica 9 il compito più impegnativo : raccogliere fondi per 3 specifici progetti di ricerca nelle aree più strategiche e prioritarie, come ad esempio quella sui tumori pediatrici. Solidarietà e sostegno anche dai **campi** della **serie A** e **B** con i giocatori pronti a sostenere l'Associazione Italiana per la Ricerca sul Cancro con l'iniziativa **_Un gol per la Ricerca_**.

E ancora dall'1 al 9 novembre Airc e imprese leader della grande distribuzione propongono **La settimana della Buona Spesa**, distribuendo gratuitamente alla clientela una pubblicazione speciale dal titolo _Dall'etichetta alla Salute_, contenente al suo interno  un bollettino di conto corrente postale tramite il quale compiere al propria donazione a favore della lotta al cancro. E ciascuno nel sito dell'AIRC dopo aver elargito la sua offerta, tramite l'iniziativa _Mettici la faccia_, potrà postare un messaggio per i giovani ricercatori ed inserire la propria foto.

Per saperne di più  ecco il [sito](http://www.airc.it/index.asp) dell'AIRC, di grande utilità anche per la realizzazione dell'articolo.

Il Gorgonauta.
