---
author: Il Gorgonauta
comments: true
date: 2010-03-13 13:25:12+00:00
layout: post
link: http://www.atomodelmale.it/2010/03/13/f1-inizia-il-campionato-2010-vettel-ottiene-la-prima-pole-position-nel-gp-di-bahrain/
slug: f1-inizia-il-campionato-2010-vettel-ottiene-la-prima-pole-position-nel-gp-di-bahrain
title: F1, inizia il campionato 2010. Vettel ottiene la prima pole position nel Gp
  di Bahrain.
wordpress_id: 6970
image: uploads/2010/03/GP-Bahrain.jpg
categories:
- Sport
tags:
- '2009'
- Ferrari
- Formula 1
---

**3, 2, 1..Via!**

[![]({{ site.baseurl }}/uploads/2010/03/GP-Bahrain.jpg)]({{ site.baseurl }}/uploads/2010/03/GP-Bahrain.jpg)

Comincia domenica **14 marzo** il campionato di **Formula 1**, con la **Ferrari** che spera di tornare protagonista dopo le delusioni delle ultime stagioni.

**Gp** inaugurale in **Bahrain**, dove Sebastian Vettel con la sua Red Bull ha conquistato la pole position, lasciando, rispettivamente al secondo e terzo posto, le 2 Ferrari di Felipe Massa e Fernando Alonso. Quarto Hamilton mentre il sette vole campione del mondo Michael Schumacher si è piazzato al settimo posto.

**No ai rifornimenti.**

Tante le **novità** per questo nuovo campionato. Tra le più importanti l'eliminazione delle soste ai box per fare **rifornimento**. Le vetture potranno fermarsi solo per cambiare le gomme mentre dovranno presentarsi sulla griglia di partenza con tutto il carburante necessario per terminare la gara. Questa significa serbatoi più capienti e gare più corte. Ma anche minori costi per le scuderie, maggiore sicurezza e forse più divertimento per il pubblico, alle prese con gare meno noiose.

Per i piloti diventerà essenziale un saggio consumo delle gomme mentre le squadre dovranno preparare una strategia vincente e nel pre-campionato dovranno aver progettato e costruito vetture affidabili in grado di garantire elevate prestazioni con le nuove regole.

L'altra grande novità è il sistema dei **punteggi**, rivoluzionato con 25 punti per il primo classificato, 18 per il secondo e 15 per il terzo. A seguire 12 per il quarto, 10 per il quinto, 8 per il sesto, 6 per il settimo, 4 per l'ottavo, 2 per il nono e 1 per il decimo. Addio infine al **kers**, il suo utilizzo viene addirittura vietato.

**19 Gp, 12 team..**

Il campionato si compone di 19 Gp premi, inizia il 14 marzo e termina il 14 novembre con il Gp conclusivo di Abu Dhabi. Oltre ai circuiti storici arriva una novità, il **Gp della Corea del Sud**, il 24 ottobre. In gara 12 team e 24 piloti. Tra essi 2 esordienti, il russo Petrov e l'indiano Chandhok.

**.. e le prime polemiche.**

A inizio campionato non potevano certo mancare le prime polemiche e dopo il contestato **alettone** della McLaren (giudicato comunque regolare dalla Fia) è arrivato lo "scandalo" del ginocchio. In sostanza Hamilton con un movimento del proprio ginocchio può regolare l'alettone della vettura e questo non è "andato giù" ad alcune scuderie...
