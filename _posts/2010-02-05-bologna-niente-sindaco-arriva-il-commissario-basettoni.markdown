---
author: Il Gorgonauta
comments: true
date: 2010-02-05 19:15:11+00:00
layout: post
link: http://www.atomodelmale.it/2010/02/05/bologna-niente-sindaco-arriva-il-commissario-basettoni/
slug: bologna-niente-sindaco-arriva-il-commissario-basettoni
title: Bologna, niente sindaco arriva il commissario (Basettoni?).
wordpress_id: 6619
image: uploads/2010/02/2010-02-05-bologna-niente-sindaco-arriva-il-commissario-basettoni.jpg
categories:
- Elezioni
- Italia
- Politica
tags:
- Bologna
- Sindaco
---

Il 28 e il 29 marzo in Italia i cittadini saranno chiamati a recarsi alle urne per le elezioni regionali e, in alcuni casi, anche amministrative. I bolognesi però rimarranno senza sindaco, forse fino al 2011. Al suo posto arriverà un **commissario** nominato dal governo il prossimo 18 febbraio.

Le dimissioni del sindaco uscente **Delbono**, in seguito all'indagine penale in corso nei suoi confronti, presentate soltanto il 28 gennaio hanno di fatto reso impossibile accumulare nello stesso giorno il voto amministrativo e regionale. Per legge devono trascorrere infatti ben 75 giorni dallo scioglimento del consiglio comunale prima di eleggere il nuovo sindaco.

Un prossimo intervento legislativo potrebbe fissare le elezioni in tarda primavera o in autunno, per evitare di giungere al **2011**, nel frattempo un commissario guiderà il comune. I tempi però saranno molti stretti ed occorrerà la collaborazione di entrambi gli schieramenti. Bologna d'altronde non è la sola in Italia in queste condizioni, altri 5 comuni infatti hanno visto il loro sindaco dimettersi.

Delbono in ogni caso ha avuto il coraggio di compiere una scelta coraggiosa, che oggi in Italia pochi hanno il fegato di intraprendere. Fino al 18 febbraio intanto sarà toto-sindaco. Il suo nome è ancora un mistero ma tra le vie di Bologna si teme molto l'arrivo di **Basettoni**. Senza Topolino non vale un granché.
