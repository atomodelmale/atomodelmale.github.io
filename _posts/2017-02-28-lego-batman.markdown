---
author: thesave
comments: true
date: 2017-02-28 20:22:21+00:00
layout: post
link: http://www.atomodelmale.it/2017/02/28/lego-batman/
slug: lego-batman
title: LEGO Batman
wordpress_id: 17809
image: uploads/2017/02/LEGO_Batman_000.jpg
categories:
- Animazione
- Avventura
tags:
- Batman
- Lego
---

Iron-Man Puzza!

## Lego Batman

Dopo il successo di "LEGO Movie" la Warner torna a portare sullo schermo i mattoncini danesi animati con un film incentrato su uno dei [Master Builders](http://lego.wikia.com/wiki/Master_Builders_(The_LEGO_Movie)) visti nel primo film: BATMAAAN!

Com'è questo Batman rispetto alle millemilamiglia di interpretazioni, tra cui [questa](/2012/09/29/the-dark-knight-rises-il-cavaliere-oscuro-il-ritorno.html), [questa](/2016/08/25/batman-the-telltale-series.html) e [questa](/2016/03/31/batman-v-superman.html)?

Semplice, è la prima pellicola, seconda solo alla mitica serie TV anni '60 sul Pipistrello interpretata da Adam West, che si prende la briga di presentare un super-eroe autoironico, attributo finora riservato ad un eroe fuori di testa (e di successo) come [Deadpool](/2016/02/29/deadpool.html) (ma con un target tutt'altro che fanciullesco).

Benché il film presenti un Batman tenebroso à la Nolan, in fondo in fondo (mica troppo) il cavaliere oscuro (e il proprio alter ego Bruce Wayne) è tutt'al più un bamboccione con un ego smisurato, tanti soldi e una vita vuota riempita solo da aragoste e nuotate coi delfini. Per fortuna a movimentare la vita di Batman ci penseranno la nemesi Jocker (qui in versione "Disperato Bisogno di <del>Amore</del> Odio") e gli alleati Robin, Alfred e la figlia del commissario Gordon, Barbara (doppiata da Geppi Cucciari, ottima comica ma come figlia del commissario --- Ajò! --- Gordon sta come i cavoli a merenda).

![]({{ site.baseurl }}/uploads/2017/02/LEGO_Batman_001.jpg)

La storia --- come già visto in "LEGO Movie" --- sembra presa da un pomeriggio di gioco tra un papà e il figlioletto: una trama priva di un senso ma infarcita di BatTute (ah-ah) esilaranti e piena di riferimenti che partono dalla già citata serie con West, passando per i fumetti (Dick!), e gli "strani" rapporti tra Batman e Robin, così come tra Batman e Barbara Gordon. A dire il vero, il film è talmente infarcito di battute e riferimenti all'infinito mondo del Crociato Incappucciato che una sola visione non basta per coglierle tutte. E questo senza contare molti altri universi che, non svelo oltre, andranno a implodere in quello del film.

![]({{ site.baseurl }}/uploads/2017/02/LEGO_Batman_002.jpg)

Come per LEGO Movie, anche LEGO Batman rischia di far divertire più i grandi --- magari accompagnatori --- dei bimbi, ma questo non impedisce al film di essere una vera chicca, imperdibile tanto per i fan di vecchia data che per le nuovissime generazioni.

Uh, dimenticavo. Qui Batman acquisisce finalmente il mezzo definitivo: il chirottero transformer Scuttler! Sapevatelo.

![]({{ site.baseurl }}/uploads/2017/02/LEGO_Batman_003.jpg)
