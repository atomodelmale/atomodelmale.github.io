---
author: Radio Rebelde
comments: true
date: 2013-06-05 20:29:42+00:00
layout: post
link: http://www.atomodelmale.it/2013/06/05/chi-dovra-pagare-limu-entro-il-17-giugno-2013/
slug: chi-dovra-pagare-limu-entro-il-17-giugno-2013
title: Chi dovrà pagare l'Imu entro il 17 Giugno 2013?
wordpress_id: 13338
image: uploads/2013/06/Imu.jpg
categories:
- Economia
tags:
- '2013'
- Imu
---

Guardando la tv e leggendo i giornali, sembrerebbe che l'Imu sia stata abolita o perlomeno sospesa praticamente per tutti; invece ci sono 28 milioni di immobili che dovranno pagare regolarmente la tassa sulla casa.

**Chi non dovrà pagare la prima rata dell'Imu?**

I proprietari di prime case classificate dalle classi **A/2** (Abitazioni di tipo civile), **A/3** (abitazioni di tipo economico), **A/4** (abitazioni di tipo popolare), **A/5** (abitazioni di tipo ultrapopolare),**A/6** (abitazioni di tipo rurale).

**Come faccio a sapere la classe del mio appartamento?**

Si trova sull'atto di proprietà della casa.

**Chi dovrà pagare la prima rata dell'Imu?**

I proprietari di prima casa se l'appartamento è classificato in **A/1 A/8** e **A/9** (case di lusso, ville, castelli e palazzi storici), dovranno inesorabilmente versare l'acconto del 50 per cento entro il 17 giugno. I proprietari di seconde case e anche chi ha una sola casa di proprietà, ma non vi risiede.

**Casi Particolari:**

	
  * **Case affittate.** Chi ha una casa data in affitto deve pagare l'acconto Imu 2013, eventualmente con l'aliquota differenziata stabilita dal Comune.

	
  * **Case in prestito ai parenti.** Chi possiede una casa data in prestito a un parente deve comunque pagare la prima rata dell'Imu 2013.

	
  * **Coniugi separati di fatto.** Finché non viene ufficializzato con un provvedimento la separazione consensuale o la separazione giudiziale, i coniugi restano tali e la casa assegnata di fatto ad uno dei due sarà seconda casa per l'altro, che quindi dovrà pagare l'Imu.

	
  * **Contratto di comodato gratuito al figlio per una casa dove risiede abitualmente.** La legge dell'Imu non prevede l'assimilazione a prima casa e pertanto si deve versare l'acconto.

	
  * **Casa con due box auto.** La legge prevede che è pertinenza della prima casa un solo box di cui, per il momento, è sospeso dal pagamento. Pertanto per il secondo box si dovrà pagare l'acconto di giugno.

