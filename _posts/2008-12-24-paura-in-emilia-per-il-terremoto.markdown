---
author: Il Gorgonauta
comments: true
date: 2008-12-24 19:50:47+00:00
layout: post
link: http://www.atomodelmale.it/2008/12/24/paura-in-emilia-per-il-terremoto/
slug: paura-in-emilia-per-il-terremoto
title: Paura in emilia per il terremoto.
wordpress_id: 3621
image: uploads/2008/12/2008-12-24-paura-in-emilia-per-il-terremoto.jpg
categories:
- Ambiente
- Azione
- Italia
- Società
tags:
- Emilia-Romagna
- Terremoto
---

Nella giornata di **ieri**, 2 **scosse di terremoto** di magnitudo 5,2 e 4,8, rispettivamente poco dopo le 16 e poco prima delle 23, hanno allarmato la popolazione civile, in alcuni casi scesa anche in strada.  L'**epicentro** del terremoto, diffusamente avvertito, è stata localizzato al confine tra le province di Reggio Emilia e di Parma. I  comuni prossimi all'epicentro sono Vetto,  Neviano degli Arduini e Canossa.

Se non si segnalano grossi danni la Regione Emilia-Romagna potrebbe comunque chiedere lo stato d'emergenza e proprio a Parma si registrano almeno 50 sfollati e 20 chiese dichiarate inagibili. E nella giornata di ieri anche il traffico sulle linee ferroviarie  Bologna-Verona, Bologna-Padova e Milano-Bologna ha subito un'interruzione per verificare l'integrità delle infrastrutture.

Prosegue il lavoro dei vigili del fuoco e della protezione civile per gli accertamenti del caso mentre in queste ore si susseguono, senza provocare danni le scosse di assestamento, una anche oggi dopo la mezzanotte.

Il Gorgonauta.
