---
author: thesave
comments: true
date: 2011-10-31 14:35:12+00:00
layout: post
link: http://www.atomodelmale.it/2011/10/31/parigi-in-7-giorni-parte-ii/
slug: parigi-in-7-giorni-parte-ii
title: Parigi in 7 giorni - Parte II
wordpress_id: 10746
image: uploads/2011/10/Sacre-Coeur.jpg
categories:
- Notizie
tags:
- Parigi
- Viaggi
---

Riprendiamo il viaggio virtuale nella Ville Lumière iniziato con [Parigi in 7 giorni - Parte I](/2011/10/31/parigi-in-7-giorni-parte-i.html)

**L'itinerario:  giorni IV – VI IV° Giorno (Sabato)**

Sfruttando il conveniente **Ticket Jeunes Week-end** ci alziamo di buon ora e prendiamo metro e RER (C) per arrivare a Versailles: circa 1 ora di viaggio dal centro di Parigi.

La distanza tra la fermata e la residenza del re Sole non supera i **10 minuti di cammino**, lungo il quale troverete operatori turistici ansiosi di prendervi sotto le loro ampie ali e portarvi a fare un giro illustrato della Reggia.

Come sempre ognuno è libero di fare quel che più gli aggrada, ma considerando che **insieme al prezzo del biglietto è compresa l'audio-guida multilingue**(italiano compreso) suggerisco di lasciare la guida alle comitive numerose e di proseguire verso la meta della giornata.

Versailles è magnifica, maestosa e praticamente illimitata.

![]({{ site.baseurl }}/uploads/2011/10/Versailles.jpg)

Anche rimanendoci un giorno intero è difficile riuscire a vedere tutta la Reggia, che, lungi dall'essere un mero palazzo di corte, racchiude in sé una piccola città costruita per la corte dei Re di Francia.

Oltre **al castello di Versailles**-- che comprende gli alloggi dei reali, sale da pranzo, da ricevimento, la famosa **Sala degli Specchi**, ecc. -- la Reggia è composta da altri -- ma non meno importanti -- edifici, due su tutti il **Piccolo ed il Grande Trianon** -- la cui visita, purtroppo, richiede l'acquisto di un biglietto a parte.

Il mio consiglio è quello di **godersi tutta la "promenade"** che dal castello porta, attraverso i fantastici giardini,**fino ai due edifici** posti a nord-ovest. Percorrendoli si ha veramente la sensazione dello sfarzo e del lusso sfrenato di una corte -- quella di Luigi XIV -- che aveva fatto del vezzo il proprio status, simboleggiato dalla miriade di boschetti, palchi e fontane che tempestano il parterre. Da non perdere: le **Grandes Eaux musicales, les Jardins musicaux**(giochi d'acqua a tempo di musica) e **l'Hameau** di Maria Antonietta -- il personale villaggio di campagna della regina per evadere l'etichetta di corte.

Dopo la visita alla Reggia -- conclusasi nel tardo pomeriggio -- siamo tornati in centro a Parigi per il tradizionale giro sui **Bateaux Parisien**, un giro fluviale per assistere al fantastico spettacolo delle luci della città -- c'è un perché se la chiamato Ville Lumière -- viste dal letto della Senna.

**V° Giorno (Domenica)**

![]({{ site.baseurl }}/uploads/2011/10/Pantheon.jpg)

Ringraziando ancora una volta la RATP per aver inventato il **Ticket Jeunes Week-end** abbiamo sfruttato l'opportunità di un giorno di viaggi illimitati per visitare più punti della città, partendo dal **quartiere Montparnasse**-- dal quale, sinceramente, mi aspettavo qualcosina in più -- passando per l'antica abbazia di **Saint-Germain-des-Prés** fino ad arrivare ai **Jardin du Luxemburg**-- nel quale, se la giornata vi assiste, vi consiglio di fermarvi per un picnic.

Nei pressi dei Giardini si trovano la **Sorbonne**-- una delle più antiche università fondata nel 1253 -- ed il **Pantheon**, un vero e proprio monumento eretto per commemorare le personalità -- lì tumulate -- che hanno fatto grande la Francia come **Voltaire, Rousseau, Lagrange, Hugo, Zola, Canot, I coniugi Curie, Dumas** e tanti altri. Al suo interno, ancora oggi è possibile ammirare il famoso "pendolo di Foucault", un pendolo di 67 metri la cui oscillazione venne usata dal fisico per dimostrare il moto rotatorio della Terra.

**VI° Giorno (Lunedì)**

![]({{ site.baseurl }}/uploads/2011/10/Sacre-Coeur.jpg)

L'ultimo giorno è quello dedicato a **Montmartre.**

"J'ai laissè mon cœur à Paris" dicono, per me invece è "**J'ai laissè mon cœur à Montmartre**", "ho lasciato il mio cuore a Montmartre.

Arrivati ai piedi della collina, si percorre la salita -- tappezzata di accaniti scommettitori del "gioco delle tre carte" -- che porta alla suggestiva **basilica del Sacro Cuore. **

Da qui è possibile prendere la **teleferica** che porta fino in cima al monte, ma per chi se la sente -- non è particolarmente massacrante -- suggerisco di **percorrere la scalinata** che porta fino alla sommità, **godendosi il panorama di Parigi** che si distende davanti ai propri occhi.

Davanti all'entrata del Sacro Cuore **pullula di buskers, venditori ambulanti e zingari**, nulla di preoccupante, soprattutto per la costante presenza delle forze dell'ordine, l'unico consiglio è quello di non dare troppa confidenza ai ragazzi che arrivano verso di voi con la scusa di attaccarvi un braccialetto al polso: ve lo appioppano e vogliono 5-10€, uomo avvisato...

Il Sacro Cuore è uno dei luoghi che mi è rimasto più impresso del mio soggiorno a Parigi, vuoi per la **forte atmosfera religiosa**-- che al contrario latitia un po' nelle altre chiese visitate -- piuttosto che per la sua **suggestiva archiettura romanica**, così diversa dagli altri monumenti parigini.

Usciti dal Sacro Cuore non si può far a meno di perderesi per i vicoli di Montmartre che, benchè la deriva "consumista", **conserva ancora oggi** quel **sapore ottocentesco** che fu d'ispirazione per artisti come Pissarro, Van Gogh, Modigliani e Picasso.

Anche qui consiglio di **fermarsi e godersi**-- magari insieme ad una buona crêpe-- **la varietà di quadri, stili e colori** degli **artisti di strada** che gremiscono **Place du tertre**-- sarete "assaliti" da un'orda di ritrattisti che voglio ad ogni costo farvi un "portait".

Scendendo da Montmartre **verso Pigalle**-- quartiere parigino famoso più per i locali a luci rosse che per i negozi di musica di cui è costellato -- si possono trovare il **Moulin Rouge** e le **Chat Noir**, folcloristici, ma, dopo le bellezze di Montmarte, un po' squallidi.

Spero che la mia esperienza vi sia utile per il vostro viaggio a Parigi.

**Bon Voyage!**
