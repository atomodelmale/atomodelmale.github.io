---
author: Il Gorgonauta
comments: true
date: 2010-09-23 12:59:03+00:00
layout: post
link: http://www.atomodelmale.it/2010/09/23/the-american-trama-e-recensione/
slug: the-american-trama-e-recensione
title: 'The American, trama e recensione. '
wordpress_id: 8040
image: uploads/2010/09/The-American.jpg
categories:
- Cinema
- Drammatico
- Italia
- Thriller
tags:
- Abruzzo
- George Clooney
- Omicidio
---

Jack, assassino di professione. Jack (George Clooney) è un **killer** solitario che uccide per  vivere. Ma mentre si trova in Scandinavia, più precisamente in Svezia,  una missione fallisce tragicamente. Jack è costretto a fuggire e a  nascondersi in **Italia**, in un remoto e isolato paesino dell'**Abruzzo**.

Qui il proprio capo gli conferisce un nuovo incarico, ma nelle  intenzioni di Jack questo sarà anche l'ultimo. La tragica esperienza  vissuta tra le nevi della Svezia lo ha portato infatti a riflettere  sulla sua vita e sul suo lavoro. Ma chiudere con il proprio passato si  rivelerà più difficile del previsto..

**Un americano in Abruzzo.**

Sorpresa e stupore. Queste forse le emozioni vissute dagli abruzzesi nel vedere **George Clooney** passeggiare tra gli stretti e bui vicoli delle loro piccole cittadine.  La pellicola infatti è stata girata in Italia tra Castel del Monte e  Sulmona, in Abruzzo.

In_ The American_ d'altronde la nostra penisola è grande  protagonista: oltre a essere la location del film nel cast figurano numerosi attori italiani (come Paolo Bonacelli e **Violante Placido**).  E così capita di vedere Clooney recarsi alle poste italiane per  ritirare un pacco o prendersela con un difettoso distributore di  Vigorsol (tanto per fare un pò di pubblicità..)

**Bad George.**

La pellicola, tratta dal romanzo di Martin Booth _A very private gentleman_, vuole portare sul grande schermo un lato meno conosciuto di George Clooney, non quello di un elegante e affascinante seduttore ma di quello di un cattivo e tormentato uomo senza **scupoli**.[![]({{ site.baseurl }}/uploads/2010/09/The-American-George-Clooney.jpg)]({{ site.baseurl }}/uploads/2010/09/The-American-George-Clooney.jpg)

Il film, confezionato a misura dell'attore americano, narra infatti il suo  percorso di redenzione, la sua intenzione di  ricominciare a vivere e a  lasciarsi alle spalle il proprio tragico passato.

**Tutto il resto è noia..**

La presenza scenica  di Clooney tuttavia non è sufficiente. La pellicola si base sulle attese,  su eventi che non si verificano, sulla solitudine di una persona che a  causa del proprio lavoro ha dovuto rinunciare alla compagnia degli  altri. Il percorso umano del protagonista si perde in facili simbolismi  (una farfalla, l'incontro con un sacerdote) e manca man man di intensità, tranne poi riprendersi nel finale.

Un film in conclusione che,  se anche non dichiaratamente d'azione, per 105 minuti di visione offre allo spettatore più che altro silenzi e immacolati (ma fantastici) paesaggi. Troppo poco. Anche per un ispirato George.
