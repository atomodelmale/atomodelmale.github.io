---
author: Il Gorgonauta
comments: true
date: 2009-02-16 19:22:08+00:00
layout: post
link: http://www.atomodelmale.it/2009/02/16/facebook-cambia-i-termini-di-utilizzo/
slug: facebook-cambia-i-termini-di-utilizzo
title: 'Facebook cambia i termini di utilizzo. '
wordpress_id: 4082
image: uploads/2009/02/2009-02-16-facebook-cambia-i-termini-di-utilizzo.jpg
categories:
- Facebook
- Internet
- Social Network
- Società
---

**Facebook** cambia i[ termini di utilizzo,](http://canali.kataweb.it/kataweb-itech/2009/02/16/facebook-diventa-pigliatutto/) a 90 (simbolicamente) i suoi milioni di utenti. A suscitare le polemiche il cambio di poche righe aventi ad oggetto i diritti sui contenuti pubblicati dai singoli utenti sul popolare social network.

In sostanza se i diritti su quanto veniva pubblicato dagli utenti spettavano in precedenza agli stessi ora sono di proprietà di Facebook e quest'ultimo potrà farne ciò che vuole, sia che provengano da un profilo attivo sia che questo sia stato disattivato. Vecchi o nuovi utenti non cambia nulla : nei precedenti _Termini di servizio_ veniva indicato che gli stessi potevano essere modificati unilateralmente, senza alcun avviso. E ciliegina sulla torta se qualcuno intende rimuovere il proprio account, il social network in questione mantiene comunque ogni diritto all'utilizzo.

Insomma ora che Facebook si è ingrassato abbastanza è ora di fare qualche soldino (immagino) e a rimetterci saranno proprio coloro che lo utilizzano : le loro foto ad esempio, ora di proprietà di Facebook, potranno essere vendute e utilizzate anche per fini commerciali, consenso dell'interessato o meno. Attenzione quindi a cosa "condividete", un giorno potreste pentirvene.

Si aprono quindi numerosi questioni (responsabilità, utilizzo ecc) ma probabilmente quanti utilizzano il social network sanno a cosa vanno e possono andare incontro (tradotto cmq nessuno è obbligato ad iscriversi e se lo fa si tratta, in pratica, di guai affari suoi). Ora tutti avranno un motivo in più per decidere, ma non rimane che affermare_ a volte non seguire le mode e pensare con la propria testa non manca di produrre i suoi frutti._

Il Gorgonauta.
