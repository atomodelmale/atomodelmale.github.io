---
author: Il Gorgonauta
comments: true
date: 2008-08-25 13:33:31+00:00
layout: post
link: http://www.atomodelmale.it/2008/08/25/90210/
slug: '90210'
title: '90210.'
wordpress_id: 1121
image: uploads/2008/10/logo_bh90210.gif
categories:
- Blog
- Serie e Programmi TV
- Televisione
tags:
- Beverly Hills 90210
---

Si chiamerà **_90210_** ed andrà in onda quest'autunno sulla rete televisiva americana The CW. Si tratta di uno spin-off (ossia un'opera ricavata elaborando elementi di sfondo di una serie o di un lavoro precedente) della celebre serie tv **Beverly Hills 90210**, trasmessa tra il 1990 e il 2000. Protagonista, ancora una volta, la ricca e bella gioventù di Beverly Hills ma senza ricalcare troppo l'originale.

![]({{ site.baseurl }}/uploads/2008/10/logo_bh90210.gif)

Beverly Hills 90210 fu un gran successo degli anni 90 e cambiò per sempre il panorama della serie tv per adolescenti trattando importanti temi e tabù sociali come quelli della droga, dell'HIV o della violenza sessuale (ed è stato fonte di ispirazione per serie successive come _Dawson's Creek_ _o The O.C._) Per le avventure e disavventure dei suoi personaggi attirò e colpi migliaia di giovani di quel periodo, alle prese con un nuovo prodotto televisivo più reale e più vicino ai loro problemi.

_Voci di corridoio_.

Al posto della celebre famiglia Walsh ecco la famiglia Mills (o Wilson), appena trasferita nella ricca città californiana da kansan City, dato che il padre Harry ha appena accettato la cattedra di rettore della West Beverly High School. Hanno un solo figlio, Dixon, adottato e di colore, che dovrà, immagino, adattarsi alla nuova realtà e stringere nuove amicizie 8 (o 2 filgi, Annie e Dixon). Chissà, aggiungo, se i 2 nuovi genitori incarneranno il modello di padre e madre ideali così come in _Beverly Hills 90210_.

E  i vecchi personaggi? Ritorneranno? Alcuni, ma non tutti. Tornerà**kelly**, Jennie Garth, ora consulente scolastico della West Beverly Hills High; e **Brenda**, Shannen Doherty, che diventata una famosa attrice di teatro, è ora impegnata come insegnante di recitazione. Anche **Nat**, proprietario del vecchio Peach Pit Diner, ritornerà con un nuovo locale, più moderno e alla moda, sempre luogo di ritrovo per i giovani di Beverly Hills. Incerte invece le partecipazioni degli altri personaggi della vecchia serie come Brendon (Jason Priestley) Steve, David o Andrea. Non ci saranno invece Dylan (Luke Perry) e Donna. Tra gli ideatori di _90210_ Rob Thomas, il padre di _Veronica Mars_.

Il Gorgonauta.
