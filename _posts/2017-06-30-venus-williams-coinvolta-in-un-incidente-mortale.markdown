---
author: Il Gorgonauta
comments: true
date: 2017-06-30 13:57:50+00:00
layout: post
link: http://www.atomodelmale.it/2017/06/30/venus-williams-coinvolta-in-un-incidente-mortale/
slug: venus-williams-coinvolta-in-un-incidente-mortale
title: Venus Williams coinvolta in un incidente mortale
wordpress_id: 18268
image: uploads/2017/06/Venus-Williams.jpg
categories:
- Notizie
- Sport
---

Shock nel mondo del tennis. La campionissima Venus Williams è sotto indagine per un incidente stradale in cui è rimasta coinvolta e in cui ha perso la vita una persona.

La tennista sarebbe passata col semaforo rosso a un incrocio a Palm Beach Gardens, in Florida, urtando violentemente un'auto con a bordo due persone. L'incidente è avvenuto lo scorso 9 giugno a circa 130 chilometri a nord di Miami, dove vive Venus Williams; dopo lo scontro con l'altra automobile, Jerome Barson, 78 anni, è stato ricoverato d'urgenza: è rimasto in terapia intensiva per due settimane e alla fine, il 22 giugno, è morto.

La tennista non è rimasta ferita e, secondo il rapporto della polizia, non era sotto l'influenza di alcool o droga e neppure è stata distratta dall'uso di alcun dispositivo elettronico.

Stando a quanto riferisce la Cnn, nel rapporto risulta che Linda Barson, la moglie dell'anziano deceduto e alla guida dell'auto al momento dello scontro, ha dichiarato di esser passata con il semaforo verde e di non esser "stata in grado di evitare lo schianto" con la vettura della Williams, che le avrebbe "tagliato la strada".

Secondo l'avvocato della tennista, Malcolm Cunningham, Williams avrebbe invece invece attraversato l'incrocio a bassa velocità e con il verde. Il legale ha comunque chiarito che al momento non c'è alcuna indagine penale in corso a carico della giocatrice. I familiari della vittima hanno intrapreso un'azione legale per chiedere il risarcimento dei danni.
