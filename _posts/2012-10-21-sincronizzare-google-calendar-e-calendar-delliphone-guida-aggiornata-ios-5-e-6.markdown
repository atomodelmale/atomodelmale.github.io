---
author: thesave
comments: true
date: 2012-10-21 09:05:03+00:00
layout: post
link: http://www.atomodelmale.it/2012/10/21/sincronizzare-google-calendar-e-calendar-delliphone-guida-aggiornata-ios-5-e-6/
slug: sincronizzare-google-calendar-e-calendar-delliphone-guida-aggiornata-ios-5-e-6
title: Sincronizzare Google Calendar e Calendar dell'iPhone [Guida Aggiornata iOS
  5 e 6]
wordpress_id: 12157
image: uploads/2012/10/iPhone-and-Google-Calendars.jpg
categories:
- Informatica
tags:
- Calendario
- Google
- Guida
- Ios
- Iphone
---

La convivenza tra iOS ed i servizi offerti da Google è da sempre un hot-topic tra le pagine dell'Atomo del Male.

Dopo molte richieste, e qualche esperimento, ecco la guida **[aggiornata](/2009/08/16/semplice-guida-alla-sincronizzazione-tra-google-calendar-ed-il-calendar-delliphone/)** che tanti aspettavano su come sincronizzare contatti e calendari di Google con iCal e la rubrica dell'iPhone.

**Calendari - sincronizzare Google Calendar e Calendar dell'iPhone**

![]({{ site.baseurl }}/uploads/2012/10/Sync-Google.jpeg)

Con l'aggiornamento alle nuove versioni di iOS, la procedura per impostare la sincronizzazione tra Google Calendar e il Calendario dell'iPhone è diventata ancora più semplice.

Dalla versione 5 di iOS è possibile sincronizzare mail, contatti e calendario tramite lo stessa procedura, utilizzando il proprio account di Google (gMail).

Come potete immaginare, la procedura richiede che l'iPhone possa accedere a internet, connessione 3G o Wi-Fi che preferiate, una volta connessi:

	
  1. Andate su **"Impostazioni"** e selezionate "**Mail, contatti, calendari**" e, nella schermata seguente, "**Aggiungi Account**";

	
  2. ![]({{ site.baseurl }}/uploads/2012/10/Impostazioni.jpeg)

Inserite il vostro account **gMail** e la **password,** mettendo quello che preferite alla voce **"descrizione",** e.g. **"gMail";**

	
  3. Selezionate **"Avanti"** e attivate i servizi che volete siano sincronizzati -- come avrete capito, potrete scegliere tra **mail, contatti** e **calendari**. Una volta selezionati i servizi che preferite, potete uscire dalle impostazioni;

	
  4. Aprite il **Calendario** dell'iPhone, dovreste vedere la tipica iconcina animata di caricamento in alto a sinistra (a fianco del segnale di rete telefonica, per capirci) e dopo poco vi appariranno gli appuntamenti del vostro calendario di **Google Calendar. Sincronizzare gli altri calendari di Google Calendar**

![]({{ site.baseurl }}/uploads/2012/10/select-calendars.png)

Per abilitare la sincronizzazione **degli altri calendari** che avete su Google Calendar, oltre al principale, è necessario fare un paio di step successivi.

	
  1. Andate all'indirizzo [https://www.google.com/calendar/iphoneselect](https://www.google.com/calendar/iphoneselect);

	
  2. **Loggatevi** con il vostro account gMail (lo stesso usato nella procedura di prima);

	
  3. **Spuntate i calendari** che volete siano sincronizzati con il vostro calendario dell'iPhone

	
  4. **Ripetete il punto 4** della procedura descritta sopra.

Semplice, no?

Avete incontrato dei problemi?

Non riuscite a completare la procedura?

Non esitate a fare domande e dirci la vostra nei commenti.
