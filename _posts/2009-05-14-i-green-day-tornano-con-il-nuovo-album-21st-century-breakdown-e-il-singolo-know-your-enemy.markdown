---
author: Il Gorgonauta
comments: true
date: 2009-05-14 13:12:25+00:00
layout: post
link: http://www.atomodelmale.it/2009/05/14/i-green-day-tornano-con-il-nuovo-album-21st-century-breakdown-e-il-singolo-know-your-enemy/
slug: i-green-day-tornano-con-il-nuovo-album-21st-century-breakdown-e-il-singolo-know-your-enemy
title: 'I Green Day tornano con il nuovo album 21st Century Breakdown e il singolo
  Know Your Enemy. '
wordpress_id: 4746
image: uploads/2009/05/green-day21st-century-breakdown.jpg
categories:
- Musica
tags:
- '2009'
- Album
- Green Day
- Singolo
- Usa
---

Dopo 5 anni dal grande successo di_ American Idiot _la band statunitense dei **Green Day** propone un nuovo album, l'ottavo del gruppo, dal titolo **_21st Century Breakdown_**, disponibile proprio dal 15 maggio 2009. Il primo singolo estratto è _Know Your Enemy_, nel cui video il gruppo suona di notte e senza alcun spettatore  a Los Angeles. La band è sorvegliata da elicotteri e sembra suonare e cantare  in un carcere. La stessa canzone d'altronde parla di una rivolta contro il potere superiore, del regime di paura e delle menzogne che hanno accecato i nostri occhi. Il tutto sembra ricordare l'atmosfera di critica e di dissenso presente nel singolo American Idiot.

_21st Century Breakdown_ contiene 18 tracce, è diviso in 3 atti (Heroes and Cons, Charlatans and Saints e Horseshoes and Handgrenades) e segue le vicende di una coppia di giovani, Christian e Gloria, alle prese con il caos e la confusione del nuovo secolo.

I Green Day si sono formati nel 1989 ed ora il gruppo è composto da 3 membri : _Billie Joe Armstrong_, alla chitarra e prima della band voce, _Mike Dirnt, _al basso e voce secondaria, Tré Cool infine alla batteria (entrato nel 1990 in sostituzione di John Kiffmeyer).

Hanno venduto nel mondo più di 60 milioni di dischi e sono considerati una delle migliori band mai vista nella scena punk, che tra l'altro hanno contribuito a rendere celebre. Per quanti desiderino vedere il nuovo singolo è possibile visualizzare il video di Know Your Enemy, ossia Conosci il tuo nemico, a questo [indirizzo](http://dailymotion.virgilio.it/relevance/search/green+day/video/x94rs3_green-day-know-your-enemy-21st-cent_music).
