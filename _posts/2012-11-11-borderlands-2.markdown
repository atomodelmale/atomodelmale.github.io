---
author: Il Gorgonauta
comments: true
date: 2012-11-11 21:13:09+00:00
layout: post
link: http://www.atomodelmale.it/2012/11/11/borderlands-2/
slug: borderlands-2
title: Borderlands 2
wordpress_id: 12243
image: uploads/2012/11/borderlands2.jpg
categories:
- Guerra
- Intrattenimento
- Videogiochi
tags:
- Pandora
---


Salvador, Maya, Axton, ZerO: quattro cacciatori della cripta che saltano in aria su un treno di Pandora. Toccherà al superstite, con l'aiuto del robot Claptrap e altri personaggi, farla finita con Jack il Bello.

**Borderlands 2**

Visto il successo del primo capitolo, **Gearbox Software** non poteva non mettere in cantiere il seguito di Borderlands che segna il ritorno sul pianeta di **Pandora**. Qualcosa però è cambiato: la cripta è stata aperta, il distruttore è stato sconfitto (cose che accadano nel finale dell'1)  ma una nuova materia prima, l'**Eridium**, è comparsa sul suolo marziano.

L'eridium fa gola a tutti, sopratutto all'**Hyperion Corporation,** che attraverso il suo indiscusso (e fanatico) capo Jack il Bello, cerca di sottomettere il pianeta per sfruttare la preziosa risorsa (indispensabile per riaprire la Cripta). Idea non certo condivisa da diversi abitanti di Pandora che hanno scelto di ribellarsi invece che sottomettersi alla multinazionale.

**Pandora**

Il destino dell'intero pianeta è nelle vostre mani e molto dipenderà dell'esito dello scontro con Jack il Bello.

Nell'affrontare Jack sarete comunque aiutati da diversi personaggi, alcuni già  presenti nel primo capitolo: da **Claptrap** all'implacabile **Mordecai**, fino a Bric, oggi capo di una banda di tagliagole.

Da parte sua Pandora offrirà la consueta libertà di azione (già punto forte del primo capitolo) e tante avventure. Le varie missioni si potranno selezionare sia in alcune città chiave sia girovagando in qua e là, che siano nascoste in un registratore nascosto tra cumuli di rifiuti che provengano dalla richiesta di un abitante del pianeta.

![]({{ site.baseurl }}/uploads/2012/11/ri-borderlands2.jpg)

Diversi i nemici che dovrete affrontare durante il percorso, da pericolose creature a micidiali robot, senza dimenticare gli immancabili boss di turno. A voi al decisione se continuare il killeraggio, cosa di per se abbastanza inutile una volta raggiunto un certo livello o scansare i nemici che si ripropongono ogni volta entrati in una mappa già visitata.

**Attenzione ai rifiuti**

Molto importante sarà comunque raccogliere gli oggetti lasciati dai nemici uccisi, specialmente all'inizio. La raccolta di munizioni, armi, granate, ecc ecc vi consentirà di inserire nel vostro inventario micidiali armi di distruzione di massa senza borsare un soldo. Rovistare tra i cumuli di rifiuti, se disgustoso nella vita reale, su Pandora potrà i suoi frutti.

Altissima la varietà di armi che potrete trovare sul pianeta, sempre più potenti  e letali man mano che salirete di livello.![]({{ site.baseurl }}/uploads/2012/11/borderlands2-ter.jpg) Su Pandora non mancheranno diversi **veicoli** guidabili, utili per schiacciare senza troppi complimenti chi vi intralcerà la strada o per sterminarlo a suon di cannonate o raffiche di mitragliatrice.

**I cacciatori della cripta**

Un discorso a parte meritano i quattro personaggi giocabili, divisi in altrettanti **classi** (il commando, il gunzerker, la sirena e l'assassino). Ognuna avrà particolari abilità e speciali poteri: a voi la scelta di uccidere in modo silenzioso e furtivo o scaricando sul malcapitato di turno una pioggia di proiettili.

La scelta, oltre a determinare le armi del vostro personaggio, influirà sui vostri poteri: se sceglierete Axton ad esempio  ecco una micidiale torretta utile per sbarazzarsi più in fretta dei nemici. I punti per accrescere le abilità si acquistano man mano che si sale di livello.

**Livello 50**

Il livello massimo raggiungibile è 50 ma per finire il gioco in tranquillità basterà arrivare attorno a 35-37. Per salire di livello dovrete accumulare **punti esperienza**, ottenibili visitando nuove aree, uccidendo a tutto spiano e portando a termine le varie missioni di gioco.

Resta da chiedersi perchè prevedere un livello così altro se raggiungerlo è fondamentalmente inutile, oltre che dispendioso in termini di tempo da trascorrere davanti allo schermo. Portare a termine le missioni secondarie comunque, oltre che divertente, è necessario per ottenere preziosi punti esperienza.

Ottimi personaggi, bella storia, divertimento (e spargimento di sangue) assicurato. Borderlands 2 non delude le aspettative.
