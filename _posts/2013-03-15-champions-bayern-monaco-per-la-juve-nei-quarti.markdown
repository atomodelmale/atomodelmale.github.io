---
author: Il Gorgonauta
comments: true
date: 2013-03-15 12:36:13+00:00
layout: post
link: http://www.atomodelmale.it/2013/03/15/champions-bayern-monaco-per-la-juve-nei-quarti/
slug: champions-bayern-monaco-per-la-juve-nei-quarti
title: Champions, Bayern Monaco per la Juve nei quarti
wordpress_id: 12940
image: uploads/2013/03/Champions-League1.jpg
categories:
- Calcio
- Sport
tags:
- Champions League
- Juventus
---


Malaga contro Borussia Dortmund; il Real Madrid se la vedrà con il Galatasaray; il Paris Saint Germain con il temutissimo Barcellona mentre il **Bayern Monaco** sarà lo sfidante dell'unica squadra italiana superstite, la **Juventus**. Questi i sorteggi dei quarti di finale di **Champions** usciti questa mattina a Nyon, in Svizzera.

La Juve affronterà i tedeschi il 2 aprile, il ritorno, allo Juventus Stadium, il 10. Il sorteggio delle semifinale si svolgerà il 12 sempre a Nyon mentre la finale è in programma il 23 maggio a Wembley.

Sorteggio non dei migliori per la Juve: il Bayer ha chiuso al primo posto il proprio girone eliminatorio davanti al Valencia con un bilancio di quattro vittorie, un pari e una sconfitta. Agli ottavi ha battuto l'Arsenal mentre lo scorso anno ha vissuto da protagonista la Champions, arrivando in finale con il Chelsea (da cui è stato battuto ai rigori). In campionato ha 20 punti di vantaggio sulla seconda.

Avversari decisamente più facili per il Real e il Borussia Dortmund mentre è tutto da vivere lo scontro tra i francesi del Paris Saint Germain e gli extraterrestri catalani. Attimi di terrore quando dall'urna è uscito l'abbinamento Barcellona-Juventus, ma era solo una prova del sorteggio. Lo Juve può consolarsi nell'aver evitato le due squadre spagnole (Real e Barcellona), ma si è imbattuta in un avversario comunque non facile.

Questi invece i quattro abbinamenti di Europa League: Chelsea-Rubin Kazan;Tottenham-Basilea; Fenerbahçe-Lazio e Benfica-Newcastle.
