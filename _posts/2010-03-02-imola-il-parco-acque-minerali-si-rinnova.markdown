---
author: Il Gorgonauta
comments: true
date: 2010-03-02 07:00:23+00:00
layout: post
link: http://www.atomodelmale.it/2010/03/02/imola-il-parco-acque-minerali-si-rinnova/
slug: imola-il-parco-acque-minerali-si-rinnova
title: Imola, il parco Acque minerali si rinnova.
wordpress_id: 6821
image: uploads/2010/03/2010-03-02-imola-il-parco-acque-minerali-si-rinnova.jpg
categories:
- Ambiente
- Giovani
- Imola e Dintorni
tags:
- Parco
---

Il parco **Acque minerali**è da sempre un'importante **zona verd** e di  Imola, circondata dall'autodromo Enzo e Dino Ferrari, ideale per  compiere attività sportive e ricreative. Da qualche anno però complice  la scomparsa della Formula 1 il parco è caduta in disgrazia, snobbato  dai più. Ma ora, con l'arrivo di un **nuovo gestore**, le cose potrebbero cambiare..

Il parco infatti aprirà i battenti a fine maggio e sono previste tante nuove idee per rilanciare la zona verde. Tuttavia la prossima stagione sarà solamente di rodaggio rispetto a  quella del 2011, in teoria pienamente a regime  grazie ad  alcuni lavori sulle strutture del parco.

**Per i più piccoli** sono state ideate giornate tematiche come quella del Nonno o  della Tata, nuovi **giochi** (anche a pagamento) e un trenino in grado di collegare la città con il parco delle acque minerali.

**Per i ragazzi** invece serate all'insegna del divertimento e del bere  responsabile : spazi e **serate** accompagnate da drink analcolici o a basso  contenuto alcolico e da barman acrobatici. Largo anche alle scuole con  attività in collaborazione con gli istituti scolastici.

**Per gli adulti** infine riaprirà la **discoteca**, in parte coperta salvo parere contrario della Soprintendenza. L'ex fontana a forma di ottagono sarà trasformata in un **bar**, aperto probabilmente dalle 10 alle 22, da maggio a settembre. Sul **monte Castellaccio** largo ad una zona solarium e, di sera, al cinema all'aperto.

La s **ocietà V&L** si è aggiudicata la gestione del parco (d'altronde è stata l'unica a presentare la relativa domanda) e dal 2011 dovrà occuparsi anche della sua manutenzione. Nel frattempo compiuti i lavori di rifacimento delle targhe in ceramica e dei cartelli e di impermeabilizzazione del lago si attendono ora quelli relativi al ripristino delle fontane e alla manutenzione degli impianti di illuminazione pubblica.

In tema di **sicurezza** prevista infine l'istallazione di un impianto di videosorveglianza  in alcuni punti del parco e la chiusura delle Acque durante alcune ore della notte.
