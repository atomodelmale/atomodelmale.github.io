---
author: Il Gorgonauta
comments: true
date: 2009-03-25 19:10:24+00:00
layout: post
link: http://www.atomodelmale.it/2009/03/25/formula-1-domenica-linizio-del-campionato/
slug: formula-1-domenica-linizio-del-campionato
title: Formula 1, domenica l'inizio del campionato.
wordpress_id: 4360
image: uploads/2009/03/hamilton.png
categories:
- Sport
tags:
- Automobili
- Ferrari
- Formula 1
- Motore
---

Comincia domenica, a **Melbourne** con il **Gran Premio d'Australia**, il campionato mondiale di **Formula 1,** stagione 2009. Favoriti per la vittoria finale **Lewis Hamilton**, campione in carica, i piloti della scuderia Ferrari Kimi Raikkonen e Felipe Massa (reduce dalla delusione/beffa dell'anno scorso), Robert Kubica, prima guida in casa BMW, infine Fernando Alonso per la Renault. Non mancano però possibili **sorprese**, come Rubes Barrichello e Jenson Button, i quali con la scuderia Brawn GP (ex Honda), hanno strabiliato gli avversari negli ultimi test (nei quali invece la McLaren non è apparsa molto competitiva, almeno per l'inizio della stagione).

17 Gp per assegnare il titolo, il quale andrà a chi avrà conquistato più punti, non vinto più gare. Immutato il punteggio (10 punti al primo, 8 al secondo, 6 al terzo e così via) mentre la proposta di assegnare il campionato al pilota più volte primo al traguardo, in seguito alle proteste dei vari team, è stata rinviata al 2010, quando verrà ridiscussa. Solito **programma** spalmato lungo l'intero fine settimana : venerdì prove libere, sabato libere e qualifiche,  domenica gara.

Tolto il Gp del Canada sparisce così la Formula 1 dal continente nordamericano. In Europa, cancellato l'appuntamento con il Gran Premio di Francia, è ora  a rischio la tappa inglese e il circuito di Silverstone, per quest'anno comunque graziato (dal 2010 invece il GP di Gran Bretagna si correrà a Donington Park). Novità il **Gran Premio di Abu Dhabi**, dove si terrà  l'ultima gara del mondiale.

Da venerdì insomma comincerà a farsi sul serio e torneranno a parlare i motori. Un nuovo grattacapo tuttavia mette già a rischio l'inizio del campionato. Alcune scuderie infatti utilizzano **diffusori** (ossia le parti terminali del posteriore della vettura) modificati, sui quali, comunque, i commissari non hanno ancora trovato nulla di irregolare. Ma nel caso di risultati estremamente positivi in gara per questi team i concorrenti saranno pronti a scatenare battaglia, tramite proteste e ricorsi. L'ennesimo strascico polemico appare così pronto per essere portato in tavola.
