---
author: thesave
comments: true
date: 2011-06-29 07:14:11+00:00
layout: post
link: http://www.atomodelmale.it/2011/06/29/x-men-first-class/
slug: x-men-first-class
title: 'X-men: First Class'
wordpress_id: 9845
image: uploads/2011/06/Xmen-first-class-1.jpg
categories:
- Fantascienza
tags:
- Magneto
- Mattew Vaughn
- X-Men
---

Con First Class tornano il **Professor X**, **Magneto** e una folta compagine mutante[ **dell'universo  Marvel**](/2007/06/16/the-astonishing-marvel-universe-the-x-men/), in quella che ha tutto il potenziale per essere la nuova trilogia dei "figli dell'atomo" .

**La mutazione, base dell'evoluzione**

![]({{ site.baseurl }}/uploads/2011/06/Xmen-first-class-poster.jpg)

Storia del decennio passato: cavalcando il crescente interesse del pubblico per i suoi "super-eroi con super-problemi" la Marvel ha prodotto [la sua prima trilogia](/2007/06/15/x-men-la-trilogia-e-il-loro-futuro-cinematografico/), incentrata sugli X-Men e sulle storie del professor X, genetista ed insegnante dell'omonimo Xavier Istitute, dove giovani dotati di poteri mutanti possono trovare un riparo, un luogo di apprendimento ed aggregazione.

La trilogia "classica" – se non l'avete ancora vista, rimediate subito! – oltre alle **epiche battaglie** combattute a suon di super-poteri tra "buoni e cattivi", aveva come sfondo il rapporto tra la **libertà** dei mutanti, il loro status nella società e le pressioni del governo nel gestire questa **pericolosa quanto preziosa risorsa**.

Con un cast di tutto rispetto i primi tre film hanno fatto da apripista a tanti altri Marvel-movies che seguirono, fino ad arrivare ad oggi.

**First Class**

![]({{ site.baseurl }}/uploads/2011/06/Xmen-first-class.jpg)

La storia raccontata da **Mattew Vaughn** --già apprezzato registra di Stardust e Kick-Ass – prende piede esattamente dove iniziava la storia della trilogia classica: Polonia, il campo di concentramento nazista dove per la prima volta si manifesta l'immenso – ma ancora immaturo – potere di **Magneto.** Nel lager il giovane mutante farà la nefasta conoscenza del **dottor Schmidt**, genetista del reich che scopre, uccidendo la madre del ragazzo, che **la  rabbia** è l'emozione scatenante i **poteri** di Magneto.

Intanto nella pacifica Inghilterra vediamo un giovanissimo professor Xavier prendere sotto la propria protezione la piccola **Raven**, mutaforma dalla pelle blu che crescerà insieme a lui.

Passano due decadi, sono gli anni '60, piena **guerra  fredda**.

![]({{ site.baseurl }}/uploads/2011/06/Xmen-first-class-1.jpg)

Magneto, **cresciuto nell'odio** per i suoi **aguzzini**, caccia i nazisti che sterminarono la sua famiglia, seguendo le tracce del malefico e inafferrabile dottor Schmidt. Dal canto suo il pacifico Xavier discute la sua tesi in genetica, sulla mutazione e l'evoluzione dell'uomo e portando avanti la sua idea di una **comunità mutante** che raggruppi persone speciali come lui.

Le vite dei giovani uomini s'intrecceranno quando l'agente della CIA **Moira  McTaggert** scoprirà le losche trame ordite dal "re nero" del Club Infernale: **Sebastian  Shaw**– interpretato dall'ottimo **Kevin Bacon**.

Mutante dall'incredibile potere di **assorbire e redirezionare l'energia**, Shaw, grazie alla sua squadra di mutanti composta dall'ingannevole telepate **Emma  Frost** (già "scorta" in Wolverine: le origini) e due new entry come il teleporta **Azazel** e **Riptide**, tira le fila di un **gioco  al  massacro** volto a mettere l'una contro l'altra le due superpotenze -- USA e URSS – e scatenare una **guerra  atomica** che incrementerà la nascita di nuovi mutanti – i "figli dell'atomo", si diceva nell'incipit -- ma che distruggerà il mondo.

Per fermarlo **la CIA chiede l'aiuto al professor X** che, insieme all'amico Magneto, **recluterà una squadra** -- la "First Class" del titolo – di mutanti da addestrare e mettere al servizio del bene.

**Da grandi saghe derivano grandi responsabilità**

![]({{ site.baseurl }}/uploads/2011/06/Xmen-first-class-2.jpg)

Non c'è che dire, il lavoro portato a termine da Vaughn è **eccellente**, centellinando **riferimenti alla vecchia trilogia** e mescolando gli elementi forniti dall'infinito universo Marvel, è riuscito ad imbastire una storia appassionante e coinvolgente, dosando con maestria **azione, ironia e dramma** – con qualche leggera sbavatura su quest'ultimo.

Sarà il setting alla **James Bond** d'annata, sarà l'opportunità di vedere gli eroi della trilogia precedente alle prime armi coi propri poteri, sarà l'uso sapiente di effetti speciali di prim'ordine, ma questo "First Class" è riuscito a strapparmi più di un "che figata" e per un appassionato Marvel di vecchia data come me è un risultato più che buono.

Ottima la prova di attori come **McAvoy**, nel ruolo del giovane Professor X e del travagliato Magneto di **Michael** – Inglorius Bastards – **Fassbender**. Bravissimo anche **Kevin  Bacon** che, pur stravolgendo completamente la fisionomia di un "cattivo" come Sebastian Shaw, è riuscito a conservarne tutto il nervosismo e la bramosia di potere.

Concludendo: pollici alzati per la nuova pellicola degli X-uomini, aspettando di vedere nelle sale il meritato seguito.

