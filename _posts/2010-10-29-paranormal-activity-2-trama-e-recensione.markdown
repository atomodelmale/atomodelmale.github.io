---
author: Il Gorgonauta
comments: true
date: 2010-10-29 09:00:12+00:00
layout: post
link: http://www.atomodelmale.it/2010/10/29/paranormal-activity-2-trama-e-recensione/
slug: paranormal-activity-2-trama-e-recensione
title: Paranormal Activity 2, trama e recensione.
wordpress_id: 8233
image: uploads/2010/10/Paranormal-Activity-2.jpg
categories:
- Cinema
- Horror
tags:
- Casa
- Demone
- Famiglia
---

**"Tutto in famiglia" Katie** (la giovane protagonista di Paranormal Activity) ha una sorella, Cristy. Quest'ultima è sposata (suo marito è appassionato di riprese con la videocamera) e ha 2 figli: Ali e Hunter, appena nato. La famiglia vive in una confortevole casa, con piscina, nella città di Carlsbad, in California.

Mentre tutto sembra andare per il meglio (per Cristy e & all'orizzonte non si profilano particolari problemi, nè economici nè di salute) la casa viene devastata da un gruppo di vandali. I 2 coniugi decidono così di installare, nell'abitazione, un sistema di videosorveglianza.

Le telecamere, una volta accese, cominciano a registrare una serie di **stranezze**, concentrate per lo più durante le ore notturne: le porte si aprono e si chiudono senza alcuna logica spiegazione, le luci si spengono e si accendono da sole. E la macchina per pulire l'acqua della piscina viene ritrovata ogni mattina, misteriosamente, a bordo vasca...

[![]({{ site.baseurl }}/uploads/2010/10/Paranormal-Activity-2.jpg)]({{ site.baseurl }}/uploads/2010/10/Paranormal-Activity-2.jpg)

**L'appetito vien mangiando..**

Non anticipo il resto del film ma per chi ha già visto [Paranormal Activity](/2010/02/09/paranormal-activity-trama-e-recensione.html) il resto della pellicola non sarà certo una novità. Visto l'incredibile successo del primo film ad **Hollywood** hanno ben pensato di sfornare un sequel, giunto velocemente nella sale di tutto il globo.

Il **budget** a disposizione, questa era volta, era più alto (e quindi era possibile incrementare la quantità e la qualità degli effetti speciali) ma il risultato finale è più che deludente : _Paranormal Activity 2_ si limita a copiare il suo fortunato predecessore.

Salvata la natura e lo spirito originale della saga la pellicola si limita a mostrare, nuovamente, lo stesso spaventoso percorso vissuto dai coniugi Katie e Micah (ma questa volta con nuovi protagonisti) : prima l'incredulità e la sottovalutazione del pericolo, poi un crescendo di spavento, terrore e paura.

_Paranormal Activity 2_ permette tuttavia  allo spettatore di rivisitare la prima pellicola sotto nuovi e diversi punti di vista, aggiungendo sconosciuti (ma importanti) particolari all'intera vicenda (gli eventi narrati nel **sequel** infatti sono cronologicamente anteriori rispetto a quelli di _Paranormal Activity_). Troppo poco però per salvare l'intero film, un'operazione commerciale dai poveri contenuti.
