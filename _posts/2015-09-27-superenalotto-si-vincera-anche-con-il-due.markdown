---
author: Il Gorgonauta
comments: true
date: 2015-09-27 13:47:27+00:00
layout: post
link: http://www.atomodelmale.it/2015/09/27/superenalotto-si-vincera-anche-con-il-due/
slug: superenalotto-si-vincera-anche-con-il-due
title: Superenalotto, si vincerà anche con il due
wordpress_id: 16034
image: uploads/2009/08/superenalotto-logo.jpg
categories:
- Italia
- Società
tags:
- Superenalotto
---


Piccola rivoluzione in casa Superenalotto. Si vincerà, oltre che con i tradizionali 3, 4, 5 e gli ambitissimi  5+1 e 6, anche solo azzeccando due numeri.

Attenzione però (e come direbbero i più maliziosi la fregatura è dietro l'angolo): la giocata minima passerà da o,50 centesimi a un euro e si dovranno giocare come minimo due colonne, non più una sola. E i premi in denaro, in caso in cui si siano individuati due numeri, dovrebbero essere miseri, cioè non superare i 5 euro.

La mini vincita consente di recuperare la somma spesa, ma, come sostengono i più diffidenti, rischia anche di rendere i giocatori ancora più schiavi del gioco.

Rimangono poi alcuni punti in sospeso. Gli importi delle vincite dal 3 in su rimarranno gli stessi? O aumenteranno?

La novità comunque non sarà operativa da subito: gli italiani dovranno aspettare ancora qualche mese ma per Natale dovrebbe essere tutto pronto.

La novità è contenuta in un decreto firmato dal ministro dell'Economia, Piercarlo Padoan. Il testo andrà sotto il vaglio della **Corte dei Conti** e poi all'Agenzia delle Dogane, per la pubblicazione.

Successivamente dovranno essere presi provvedimenti da parte dei Monopoli di Stato mentre la Sisal dovrà aggiornare le schedine e il software delle macchinette. Solo a questo punto il via ufficiale.
