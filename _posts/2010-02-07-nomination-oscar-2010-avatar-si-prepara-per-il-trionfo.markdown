---
author: Il Gorgonauta
comments: true
date: 2010-02-07 21:20:49+00:00
layout: post
link: http://www.atomodelmale.it/2010/02/07/nomination-oscar-2010-avatar-si-prepara-per-il-trionfo/
slug: nomination-oscar-2010-avatar-si-prepara-per-il-trionfo
title: Nomination Oscar 2010. Avatar si prepara per il trionfo?
wordpress_id: 6634
image: uploads/2010/02/Oscar.jpg
categories:
- Cinema
- Italia
tags:
- '2010'
- Avatar
- Oscar
- Premio
---


Incassi da record in tutto il mondo. Ma **Avatar,** il nuovo  kolossal firmato James Cameron, non potrà battere il suo illustre  predecessore Titanic la notte degli Oscar, il prossimo 7 marzo. Potrà  infatti portarsi a casa al massimo un "magro" bottino di 9 statuette  contro le 11 vinte dalla rappresentazione cinematografica di una delle  più grande tragedie navali della storia.

Avatar non solo concorrerà come miglior **film** ma anche come  miglior regia, scenografia, fotografia, montaggio, effetti speciali e  sonori, colonna sonora ed infine montaggio del suono.

**The Hurt Locker,** pellicola su una compagnia di artificieri  dell'esercito americano alle prese con i pericolosi ordigni dell'Iraq, sarà per  Avatar l'avversario principale da battere la magica notte degli Oscar,  avendo anch'essa ricevuto ben 9 nomination (tra cui miglior film).  Curiosamente Kathryn Bigelow, regista di The Hurt Locker , è stata  sposata dal 1989 al 1991 proprio con James Cameron. Il 7 marzo sarà così  per certi versi una sfida "in famiglia".

Grande novità dell'82°edizione degli Academy Awards è candidatura di  ben 10 pellicole (contro le 5 precedenti) al premio come miglior film.  Cosa che assicura maggiore competizione e spettacolo ma forse anche  minor qualità. Oltre ai già citati _Avatar _e _The Hurt Locker_ concorreranno **District  9**, **_Up,_  _An Education_** (in uscita da noi lo scorso 5 gennaio), **Bastardi  senza  gloria**, **Precious**, _A Serious Man**,**Tra le nuvole** e **The Blind Side**(prossimamente al cinema).

Tra i "maschietti" candidati all'Oscar come miglior attore  protagonista figurano George Clooney per **Tra le nuvole_**; Jeff  Bridges per **Crazy Heart**, Jeremy Renner per **The Hurt Locker**,  Colin Firth per **_A Single Man** e infine Morgan Freeman per **Invictus**.

Tra le "femminucce" candidate all'Oscar come miglior attrice protagonista compaiono Sandra Bullock per la sua recitazione in **The Blind Site**, Carey Mulligan per **An Education**, Gabourey Sidibe per **Precious** e poi 2 veterane come Meryl Streep (giunta alla sedicesima nomination della sua carriera) per** Julie & Julia** e Helen Mirren per** The Last Station_**.

_Up_, oltre a concorrere come come miglior film (mai una pellicola di tal genere aveva ambito a un tale riconoscimento nella storia degli Academy awards), si contenderà il premio come miglior film d'animazione con _La principessa e il ranocchio_, _Coraline_ e_ The secret of Kells_. In evidenza anche _Tra le nuvole_ che piazza 2 sue interpreti, Vera Farmiga e Anna Kendrick, tra le candidate al premio come miglior attrice non protagonista.

Tra i film stranieri, sfumata la candidatura dell'italiano _Baaria_, a contendersi la preziosa statuetta saranno un film israeliano (_Ajami_), uno argentino (_El Secreto de Sus Ojos_), uno francese (_Il profeta_), uno tedesco (_Il Nastro bianco_) e uno peruviano (_Il canto di Paloma_). Il nostro paese comunque non sarà del tutto assente agli **Oscar**, difatti conta ben 3 nomination. Nominati tra gli altri per il miglior Trucco Aldo Signoretti e Vittorio Sodano per _Il Divo_, per la miglior fotografia Mauro Fiore per _Avatar_ e per la miglior sceneggiatura originale Alessero Camon, uno dei due sceneggiatori di _The Messenger_.
