---
author: Il Gorgonauta
comments: true
date: 2015-07-30 11:04:34+00:00
layout: post
link: http://www.atomodelmale.it/2015/07/30/fiumicino-ancora-ritardi-e-disagi-allaereoporto/
slug: fiumicino-ancora-ritardi-e-disagi-allaereoporto
title: Fiumicino, ancora ritardi e disagi all'aereoporto
wordpress_id: 15867
image: uploads/2015/07/Fiumicino-voli-sospesi.jpg
categories:
- Italia
- Notizie
- Trasporti
---

Non si fermano all'aeroporto di Fiumicino i disagi per i passeggeri e i ritardi nei voli dopo l'incendio che ieri ha colpito la pineta di Coccio di Morto a Focene, a poca distanza dalla scalo romano. Questa mattina un blackout elettrico ha coinvolto, per circa 15 minuti, l'intero aeroporto. Secondo primi accertamenti, il guasto è dovuto al surriscaldamento di alcune centraline elettriche.

Alcune centinaia di passeggeri sono ancora in attesa di partire, alcuni ancora da mercoledì pomeriggio. I passeggeri hanno dovuto passare la notte in aeroporto, visto che la partenza del volo è stata via via posticipata fino a oggi. Diversi voli, tra cui quelli diretti a Milano Linate, Marsiglia, Cagliari, Amsterdam, Napoli, Bolognae Stoccarda, accusano ritardi, che oscillano da una a tre ore.

Le compagnie aeree rassicurano comunque che la situazione prosegue verso la normalità e che i ritardi sono limitati e interessano sono alcuni voli.

Proseguono intanto le indagini sul rogo che ha colpito la pineta. La Forestale parla di tre focolai distinti, il che implicherebbe che ad agire siano stati uno o più uomini. Ormai certa la natura dolosa del rogo. E' stata invece esclusa la mano dell'uomo nell'incendio che ha colpito lo scorso 7 maggio il Terminal 3 dello scalo romano.
