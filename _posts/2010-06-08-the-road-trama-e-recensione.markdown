---
author: Il Gorgonauta
comments: true
date: 2010-06-08 14:57:29+00:00
layout: post
link: http://www.atomodelmale.it/2010/06/08/the-road-trama-e-recensione/
slug: the-road-trama-e-recensione
title: The Road, trama e recensione.
wordpress_id: 7472
image: uploads/2010/06/the-road-2.jpg
categories:
- Cinema
- Drammatico
- Fantascienza
- Thriller
tags:
- Charlize Theron
---

**The Road, La strada.**

In un America devastata da una non precisata catastrofe un  padre (Viggo Mortensen) e il suo bambino cercano di raggiungere il sud degli Stati  Uniti per sopravvivere al rigore dell'inverno e cominciare una nuova  vita. Per farlo devono superare numerose insidie, da un ambiente ostile  e inospitale alle potenziali minacce arrecate da altri esseri umani  sopravvissuti al disastro.

La catastrofe ha ucciso tutte le specie animali e vegetali, ha  oscurato il sole e ha cancellato l'**umanità** della maggior parte  delle persone: mentre alcuni vagano per le strade cercando generi di  prima necessità ormai introvabili come cibo e carburante, altri si sono trasformati in  pericolosi **cannibali** pronti a divorare il primo sfortunato che  gli capiti a tiro.

**Tra passato e presente.**

Mentre padre e figlio vagano per le desolate e pericolose strade e  città di quel territorio chiamato una volta Stati Uniti, il primo non  può fare a meno di pensare alla sua vita prima della catastrofe, felice e  serena. Una realtà totalmente diversa da quella che deve affrontare ora  il protagonista, una realtà dove anche una lattina di coca-cola  costituisce un dono inaspettato (e gradito) dal cielo.

Cosa è successo di così terribile provocare un così simile disastro?  Non è dato saperlo e forse poco importa, l'importante è ora affrontare  la dura realtà venutasi a creare, con il suo carico di **orrori** e  privazioni, senza pensare al passato, fonte oramai solo di struggenti  ricordi. E portare al sicuro il proprio figlio, insieme speranza di un  mondo migliore e unica ragione per continuare a lottare in un mondo  sconvolto e irriconoscibile.

**Cannibali!**

L'umanità nel frattempo sembra essersi persa per strada : cessata ogni forma di **solidarietà** e reciproco aiuto ognuno pensa semplicemente a sopravvivere, anche a spese del prossimo se necessario. E così invece di aiutarsi l'uno con l'altro ci si uccide a vicenda.

Massimi esempi di questa nuova filosofia di vita sono i nuovi cannibali del terzo millennio : terminato il cibo hanno deciso di riempire le loro vuote **dispense** con essere umani e di dare loro la caccia. Evidentemente i tempi in cui si provava a rimediare alla catastrofe sono finiti da un pezzo.[![]({{ site.baseurl }}/uploads/2010/06/The-road.jpg)]({{ site.baseurl }}/uploads/2010/06/The-road.jpg)

**Un mondo disperato.**

The Road mostra quindi un mondo selvaggio e crudele dove dominano disperazione e desolazione. C'è però, così come in una qualsiasi pellicola catastrofica che si rispetti (in_ Codice Genesi _ad esempio il libro della Bibbia), ancora una **speranza** per il nostro padre protagonista: suo figlio.

Il primo diffida di tutti e tutto, il secondo invece non vede negli altri necessariamente una minaccia. Da ingenui forse ma un'ingenuità che sa ancora di profonda umanità : come ci insegna _The road _è sempre possibile una scelta, anche nei momenti peggiori.
