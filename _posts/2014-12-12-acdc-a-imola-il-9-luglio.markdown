---
author: Radio Rebelde
comments: true
date: 2014-12-12 16:19:04+00:00
layout: post
link: http://www.atomodelmale.it/2014/12/12/acdc-a-imola-il-9-luglio/
slug: acdc-a-imola-il-9-luglio
title: Ac/Dc a Imola il 9 Luglio!
wordpress_id: 15239
image: uploads/2014/12/ac_dc_italia_imola_barley_arts1.jpg
categories:
- Imola e Dintorni
- Musica
tags:
- Ac/Dc
- Imola. Concerto
---

Finalmente giunge la tanto attesa conferma: gli **AC/DC** passeranno anche in Italia nell'ambito del tour per promuover il nuovo **"Rock or bust"** e hanno scelto l'autodromo Enzo e Dino Ferrari di _Imola_ come location del loro unico concerto nel Bel Paese, che si terrà il **9 luglio 2015**.

Per i concerti del tour, come già noto, non suonerà **Malcolm Young**, affetto da demenza senile e ricoverato in una clinica specializzata, ma sarà sostituito dal nipote **Stevie Young**, che ha partecipato anche alle registrazioni del disco.

Rimane ancora irrisolto il dubbio circa la presenza o meno del batterista **Phil Rudd**, arrestato di recente per istigazione all'omicidio e in seguito assolto, sarà parte della band durante i live. Rudd era già è stato sostituito da Bob Richards nel video del singolo "Playball".

Le prevendite per il concerto degli AC/DC partiranno da mercoledì 17 dicembre alle ore 10.00 di mattina, in contemporanea online su_ www.ticketone.it_ e nei punti vendita del circuito _Vivaticket_.

Il prezzo del biglietto (posto unico) è di 75 euro (più 11,25 euro di prevendita) e su entrambi i canali di vendita saranno acquistabili al massimo 4 biglietti per transazione.

La band fondata dai fratelli Young mancava nel nostro paese dal 19 maggio del 2010, quando Brian Johnson e soci hanno infiammato il pubblico di Udine. Torna quindi il grande rock tra le rive del Santerno, che fino al 2007 era stata la casa dell'Heineken Jammin Festival per poi dire addio ad eventi di questo livello.
