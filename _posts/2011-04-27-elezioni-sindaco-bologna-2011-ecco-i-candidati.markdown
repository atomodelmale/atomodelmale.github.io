---
author: Radio Rebelde
comments: true
date: 2011-04-27 20:12:23+00:00
layout: post
link: http://www.atomodelmale.it/2011/04/27/elezioni-sindaco-bologna-2011-ecco-i-candidati/
slug: elezioni-sindaco-bologna-2011-ecco-i-candidati
title: Elezioni Sindaco Bologna 2011. Ecco i Candidati.
wordpress_id: 9428
image: uploads/2011/04/elezioni-bologna.jpg
categories:
- Elezioni
- Italia
- Politica
tags:
- '2011'
- Aldrovandi
- Bernardini
- Bologna
- Candidati
- Emilia-Romagna
- Merola
---


Che la Rossa Bologna diventi Verde?

Fino a qualche anno fa sembrava pura fantascienza ma dopo i fattacci del Cinzia-Gate ora tutto è possibile.

Ecco i tre candidati alla poltrona delle 2 torri:

	
  * **Manes Bernardini** ( candidato Lega - Pdl )

	
  * **Virginio Merola** ( candidato Pd )

	
  * **Stefano Aldrovandi** ( candidato Terzo Polo )

Che la **Lega** ci creda lo dimostra il fatto che pochi giorni prima della chiusura della campagna elettorale, nella città delle due Torri arriverà perfino **Umberto Bossi**.

L'ultima volta che Bossi mise piede in città fu sei anni fa per la festa della Lega emiliana: ora il leader del Carroccio torna sotto le due Torri per provare a spezzare il dominio della sinistra

Il **Pd** è impegnato nel difficile compito di spazzare via la pesante eredità dell'ex sindaco **_Flavio Delbono_**, travolto un anno e mezzo fa da un'inchiesta per peculato e truffa aggravata.

Le primarie hanno visto l'uscita di scena di _Maurizio Cevenini_, meglio noto come il "Cev", re delle preferenze alle ultime amministrative e 4.500 coppie sposate negli ultimi quindici anni, a causa dell'attacco ischemico che qualche mese fa ne ha bloccato la corsa spiazzando il partito, orfano improvvisamente del super-favorito per la successione a Delbono. Così le primarie si sono celebrate senza "mister matrimoni" e hanno decretato la vittoria di **Virginio Merola**, ex assessore di Sergio Cofferati e sostenuto anche da Idv, Sel e Federazione della sinistra.

Sembrava destinato a diventare l'anti-Merola visto il gradimento espresso da alcuni settori del Pdl. Ma alla fine l'ex amministratore delegato di Hera, **Stefano Aldrovandi** gareggerà con una lista civica sostenuta dal **Terzo Polo** di Fini e Casini.
