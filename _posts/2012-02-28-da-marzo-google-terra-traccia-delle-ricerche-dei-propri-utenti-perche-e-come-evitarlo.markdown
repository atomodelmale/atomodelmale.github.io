---
author: thesave
comments: true
date: 2012-02-28 17:43:14+00:00
layout: post
link: http://www.atomodelmale.it/2012/02/28/da-marzo-google-terra-traccia-delle-ricerche-dei-propri-utenti-perche-e-come-evitarlo/
slug: da-marzo-google-terra-traccia-delle-ricerche-dei-propri-utenti-perche-e-come-evitarlo
title: Da Marzo Google terrà traccia delle ricerche dei propri utenti, perché e come
  evitarlo.
wordpress_id: 11280
image: uploads/2012/02/Enemies-are-listening-google.jpg
categories:
- Motori di Ricerca
tags:
- Google
- Privacy
---

Chi usa Google (c'è qualcuno che non lo usa?!) ha potuto notare che da oltre un mese, all'apertura, appare **un messagio,** nella parte alta dello schermo, recitante una cantilena del tipo:

<blockquote>Stiamo cambiando le norme sulla privacy e i termini di servizio. Sono cose importanti.</blockquote>

Che bravo Google, cerca sempre di fare il bravo ragazzo e, anche dando in pasto agli utenti una **zuppa indigesta**, fa di tutto per sembrare onesto e pulito.

Ma in cosa consiste questo "cambio delle norme sulla privacy"?

**Nessuna Nuova, Buona Nuova**

![]({{ site.baseurl }}/uploads/2012/02/notifica-google.jpg)

Nel continuo tentativo di dare all'utente** il "servizio più coinvolgente possibile"**, Google ha cambiato la propria** Privacy Policy **(traducibile in "norme sulla privacy"). Tale cambiamento, che con l'utilizzo del servizio da parte dell'utente,** viene accettato incondizionatamente **, permetterà a BigG di raccogliere e** tenere traccia di ricerche, cronologia di navigazione, accessi e informazioni personali dei propri utenti** - per farla breve da chi possiede un account gMail in poi.

Il fatto ha generato una **generale "stortura di nasi"** da parte del **popolo di Internet** -- si, le stesse persone che caricano su Facebook foto di sé stessi che lascerebbero turbato perfino il Dr. Hannibal Lecter --, **notoriamente geloso della propria privacy** e timoroso dei biechi utilizzi che le corporazioni vogliono farne.

Benché alcuni abbiano già abbracciato l'**estrema soluzione** di **chiudere i propri account** -- protesta decisa, ma oltremodo scomoda -- bastano 2 semplici accorgimenti per evitare che Google possieda la nostra anima -- almeno non nella sua interezza.

**Cancellare la Cronologia web**![]({{ site.baseurl }}/uploads/2012/02/google-kingdom.jpg)

Si fa prima a farlo che a dirlo - per fortuna.

Andiamo su **Google** e clicchiamo sul nostro **profilo in alto a destra**.

Selezioniamo "**Impostazioni Account**" e a fianco di "**Visualizza, attiva o disattiva la cronologia web**" clicchiamo su "**Vai alla cronologia web**".

Se non avete mai disattivato la cronologia, **vedrete tutte le ricerche da voi fatte fin'ora** -- è come guardare dentro al proprio cervello, attenti a quello che potreste trovare, potrebbe non piacervi --, a questo punto cliccate sul pulsante "**Rimuovi tutta la Cronologia web**".

Fin.

<blockquote>Attenzione: **la procedura rimarrà eseguibile solo entro l'1 Marzo 2012.**</blockquote>

**Usare un'altro motore di ricerca** Avete delle ricerche "scomode" da fare?

**Avete paura che Google tracci** i vostri gusti gastonomici/sessuali/cinefili/cinofili?

La soluzione è semplice: **usate un altro motore di ricerca**.

Lo so Google è bello, veloce e comodo, ma se la salvaguardia della vostra privacy vi sta a cuore, il gioco vale la candela.

Oltre alle alternative "note" come [Yahoo!](http://it.yahoo.com/) e [Bing](http://it.bing.com/), in questi mesi ho potuto apprezzare **per minimalità ed efficienza** lo semi-sconosciuto **[DuckDuckGo](http://duckduckgo.com/)** che consiglio a grandi e piccini.

Menzione patriottica per il nostrano [Volunia](/2012/02/07/volunia-svelato-prove-su-strada-e-primi-giudizi/).

**Basta così?![]({{ site.baseurl }}/uploads/2012/02/Enemies-are-listening-google.jpg)** Google non è solo ricerca, è Mail, Docs, Reader, News, etc. , fino ad arrivare al "neonato" **Plus**.

Accettare di utilizzare i servizi gratuiti di uno qualsiasi dei player del mercato -- da Microsoft a Facebook, passando per Twitter e Yahoo -- implica l **asciare un pezzettino di noi stessi alle corporazioni**, che sia una foto caricata, un pensiero condiviso o una **ricerca fatta nel cuore della notte**, tutto può essere usato per tracciarci, schedarci e monetizzarci.

Fa parte del gioco a cui noi, consapevoli o meno, prendiamo parte ogni giorno. **Impariamone le regole e giochiamo al meglio le nostre carte**.
