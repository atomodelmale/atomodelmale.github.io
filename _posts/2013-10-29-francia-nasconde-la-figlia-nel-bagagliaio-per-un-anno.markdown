---
author: Il Gorgonauta
comments: true
date: 2013-10-29 11:11:33+00:00
layout: post
link: http://www.atomodelmale.it/2013/10/29/francia-nasconde-la-figlia-nel-bagagliaio-per-un-anno/
slug: francia-nasconde-la-figlia-nel-bagagliaio-per-un-anno
title: Francia, nasconde la figlia nel bagagliaio per un anno
wordpress_id: 13935
image: uploads/2013/10/auto-VFrancia.jpg
categories:
- Notizie
tags:
- Francia
---

Febbricitante, nuda e in pessimi condizioni igieniche. Così è stata ritrovata una bambina di appena un anno, nascosta nel bagagliaio dell'auto dalla madre. La scoperta è avvenuta dopo che la donna ha portato l'autovettura a far riparare. Il meccanico, allarmato da strani gemiti, ha aperto il cofano, facendo così la terribile scoperta. Subito dopo ha avvertito la polizia.

Il fatto si è verificato a Brignac-la-Plaine, un piccolo centro della Dordogna. Secondo quanto riferito dalla procura, che ha incriminato i genitori, la bambina presenta "importanti ritardi fisici e psicomotori". La piccola non parla ed è troppo piccola e leggera per la sua età, stimata intorno ai 15 mesi. Secondo le prime costruzioni, la bambina si troverebbe nel bagagliaio fin dalla sua nascita.

La madre, una disoccupata di 45 anni di origine portoghese, come riferisce l'uomo che ha effettuato la scoperta, "non sembrava aver coscienza della gravità del suo comportamento". Ai poliziotti, la donna ha detto di aver nascosto a tutti la nascita della bambina.

La madre della piccola e il compagno, un muratore portoghese disoccupato di 40 anni, sono stati tutti e due formalmente accusati di "violenza abituale" e "privazione di cure" e lasciati in libertà vigilata. L'uomo ha negato di conoscere l'esistenza della piccola. La coppia ha altri tre figli, una bimba di quattro anni e due maschi di 9 e 10, che vanno regolarmente a scuola. I tre bambini ora stati affidati ai servizi sociali.
