---
author: Radio Rebelde
comments: true
date: 2016-02-22 19:55:51+00:00
layout: post
link: http://www.atomodelmale.it/2016/02/22/in-arrivo-il-vaccino-contro-il-mal-di-testa/
slug: in-arrivo-il-vaccino-contro-il-mal-di-testa
title: In arrivo il vaccino contro il mal di testa
wordpress_id: 16519
image: uploads/2016/02/emicrania-mal-di-testa.jpg
categories:
- Salute
tags:
- Mal di Testa
- tes
- Vaccino
---

Il sogno di tutti coloro che soffrono di emicrania potrebbe realizzarsi. Arriva il **vaccino** contro il mal di testa.

La scoperta arriva dal **San Raffaele di Roma** che ha messo a punto una molecola "intelligente" che va a scovare una sostanza fisiologica, nel linguaggio tecnico la **Cgrp** (Calcitonin gene related peptide), il cui eccesso è implicato nell'emicrania.

L'anticorpo viene iniettato sottocute una volta al mese per alcuni mesi consecutivi e la tollerabilità sembra essere al momento buona e senza effetti collaterali che invece hanno i farmaci.

Al momento potranno beneficiare del vaccino sperimentale solo coloro che soffrono di **emicrania cronica** (quella, per intenderci, che registra almeno 15 giorni di mal di testa al mese per tre mesi consecutivi), ma non è escluso che in futuro si possa estendere a tutti.

"_I risultati sperimentali pubblicati finora_ - spiega il Prof. **Piero Barbanti**, responsabile del Centro per la diagnosi e terapia delle cefalee e del dolore dell'IRCCS San Raffaele Pisana di Roma - _sono molto promettenti e indicano una riduzione degli attacchi superiore al 62% dopo 3 mesi ed una alta percentuale di responders (74%)_.

In Italia sono circa **8 milioni** le persone che soffrono di questa patologia, 3 milioni dei quali sono affetti da cefalea cronica; a soffrirne sono soprattutto le donne, spiegano gli esperti, con un rapporto di 5 a 1 rispetto agli uomini. Se i risultati positivi verranno confermati, per tutte queste persone potrà iniziare davvero una seconda vita.
