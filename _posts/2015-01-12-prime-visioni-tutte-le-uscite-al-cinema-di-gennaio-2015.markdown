---
author: Il Gorgonauta
comments: true
date: 2015-01-12 14:11:20+00:00
layout: post
link: http://www.atomodelmale.it/2015/01/12/prime-visioni-tutte-le-uscite-al-cinema-di-gennaio-2015/
slug: prime-visioni-tutte-le-uscite-al-cinema-di-gennaio-2015
title: Prime visioni, tutte le uscite al cinema di gennaio 2015
wordpress_id: 15319
image: uploads/2015/01/Brad_Pitt_on_Fury.jpg
categories:
- Cinema
- Intrattenimento
- Prime Visioni
---

Nuovo anno, vecchie abitudini. Cosa esce al cinema in questo primo mese del 2015? In settimana uscirà anche in Italia il contestatissimo **The interview** mentre due pellicole ci inviteranno a riflettere. La prima, **Still Alice**, affronta il tema del morbo di Alzheimer: Alice è una giovane e stimata professoressa di linguistica ma improvvisamente inizia a dimenticare le parole. La protagonista comincia così una dura battaglia per non dimenticare chi era una volta e chi la circonda. La seconda, **You're Not You**, riguarda una donna affetta da SLA, Kate, che prende come badante una ragazzina che aspetta di andare al college, Bec. Quale sarà il rapporto tra le due?

Dal 29 gennaio Hollywood, o meglio Brangelina, si imbarca per il fronte: in **Fury** Brad Pitt guida l'equipaggio di un carro armato sul campo di battaglia durante la Seconda guerra mondiale; in **Unbroken** la Jolie si diletta alla regia portando sul grande schermo la storia vera di un gruppo di avieri alleati abbattuti dai giapponesi durante la campagna del Pacifico. Se invece cercate qualcosa di più leggero ecco Ben Stiller di nuovo nei panni di Larry Daley, il guardiano del Museo di Storia Naturale di New York in una **Notte al museo 3**.

Gettando un occhio tra le vecchie uscite, è al cinema **Exodus: Dei e Re**, la fuga dall'Egitto di Mosè e il popolo ebraico. A inizio anno ecco invece American Sniper, la storia del cecchino Chris Kyle, a cui vengono attribuite in Iraq, tra il 2003 e il 2009, ben 255 uccisioni in combattimento. Guerra diversa per **The Imitation Game**, la trasposizione cinematografica della travagliata vita di Alan Turing, il pioniere della moderna informatica.

E in conclusione, come tradizione, l'elenco completo delle uscite

**1 gennaio**. Si accettano miracoli / American Sniper / Big Eyes / The Imitation Game / Postino Pat - Il film / Si accettano miracoli;

**8 gennaio**. I Cavalieri dello Zodiaco – La leggenda del grande tempio / Come ammazzare il capo 2 / Ouija / The Water Diviner;

**15 gennaio**. Professore... per forza / La teoria del tutto / Asterix e il regno degli dei / Banana / Italo / Barry Lyndon / Exodus: Dei e Re / Hungry Hearts / La ragazza con l'orecchino di perla - La Grande Arte al cinema / Striplife - A Day in Gaza;

**22 gennaio**. Still Alice / The Interview / Il balletto del Bolshoi - Il lago dei cigni / Difret - il coraggio per cambiare / Il nome del figlio / Goltzius and the Pelican Company / John Wick / Minuscule, La valle delle formiche perdute / Piccoli così / Sei mai stata sulla Luna? / You're Not You;

**29 gennaio**. Turner / Fury / Corri ragazzo corri / L'uomo per bene - Le lettere segrete di Heinrich Himmler / Fino a qui tutto bene / Notte al museo 3 - Il segreto del faraone / Gemma Bovery / Il grande quaderno / Italiano Medio / Royal Opera House: Andrea Chénier / Unbroken;

e il trailer a caso del mese

