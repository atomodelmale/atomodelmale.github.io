---
author: thesave
comments: true
date: 2013-10-03 18:19:43+00:00
layout: post
link: http://www.atomodelmale.it/2013/10/03/agents-of-the-s-h-i-e-l-d/
slug: agents-of-the-s-h-i-e-l-d
title: Agents of the S.H.I.E.L.D.
wordpress_id: 13873
image: uploads/2013/10/agents-of-the-shield-004.jpg
categories:
- Azione
- Fantascienza
tags:
- Fringe
- Heroes
- Marvel
- Mutanti
---

Dato che la gallina Marvel continua a sfornare uova (più o meno) dorate, perché non tentare la fortuna anche nel piccolo schermo?

S.H.I.E.L.D. to the rescue!

## Agents of the S.H.I.E.L.D.

![agents of the shield 004]({{ site.baseurl }}/uploads/2013/10/agents-of-the-shield-004.jpg)

L'episodio pilota di Agents of the S.H.I.E.L.D, andato in onda in Ammmerega lo scorso 24 Settembre, riprende la storia da dove l'aveva lasciata [The Avengers](/2012/05/01/the-avengers.html). Dopo gli eventi di New York, l'esistenza di supereroi e supercattivi si palesa a tutto il mondo. Le segnalazioni di nuovi "strani eventi" fioccano come neve d'inverno e lo S.H.I.E.L.D. ha bisogno d'istituire una nuova task-force per controllarli e proteggere i civili.

All'uopo ritroviamo l'agente Coulson, che credevamo ucciso da Loki in The Avengers ma che scopriamo vivo e vegeto. Nulla di sconvolgente, i personaggi Marvel, si sa, non rimangono morti a lungo e spesso il loro ritorno genera trame e sottotrame. ![agents of the shield 001]({{ site.baseurl }}/uploads/2013/10/agents-of-the-shield-001.jpg)

Sub-plot a parte, al redivivo Coulson viene affidato il compito di assemblare un'eterogenea squadra di agenti per "fare scudo" -- nella versione originale le battute sul nome dell'agenzia si sprecano -- alle minacce di nuovi e potenti super-cattivi. Nella squadra incontriamo l'agente Grant, operativo sul campo, i due british nerd Fitz&Simmons e l'agente "jolly" Melinda May. Nel pilota ci viene presentato un ulteriore -- possibile -- membro della squadra, Skye, misteriosa hacker capace di intrufolarsi nei super-difesi computer dello S.H.I.E.L.D. e impegnata nello scoprire cosa si nasconde dietro all'apparizione dei succitati super-uomini.

## Pilota

![agents of the shield 003]({{ site.baseurl }}/uploads/2013/10/agents-of-the-shield-003.jpg)

Regista dell'episodio pilota è Joss Whedon ed il suo marchio di fabbrica si riflette in tutta la produzione col _wit'n'action_ a cui The Avenger -- ma anche Firefly e perché no Buffy -- ci hanno abituato. Peccato che il pilota della serie non s'impegni per accalappiare l'interesse dello spettatore. Un po' come una rimpatriata tra vecchi amici, tra ammiccamenti e pacche sulle spalle non c'è nulla che stia veramente "rosolando" sulla griglia ed è probabile che lo spettatore meno smaliziato -- tipo quello che non ha visto almeno tre volte la versione con commento di Stan Lee di The Avengers -- si chieda "ma perché me ne dovrebbe fregare qualcosa di questa serie?". Ok, è il pilota e c'è tutto un background da creare, ma serie simili -- Heroes, Fringe, la già citata Firefly -- hanno saputo fare molto meglio, vendendo un'idea piuttosto che una serie televisiva in sé. Certo, vedere il caro ![agents of the shield 002]({{ site.baseurl }}/uploads/2013/10/agents-of-the-shield-002.jpg)

agente Coulson diventare il comandante di una squadra tutta sua è interessante ed un appuntamento settimanale col Marvel-Universe compiacerà larga parte dei fan per cui non è sufficiente l'appuntamento quadri/trimestrale in sala con la nuova pellicola sull'eroe/i di turno. L'importante è non svendere il/i personaggio/i realizzando una serie "per tutti" che alla fine non accontenta nessuno. L'episodio è infarcito di battute "ganassa", trabiccoli tecnologici da "wow" -- ma anche no -- e gag -- le pacche sulle spalle a cui alludevo sopra -- che strappano più di un sorriso. Quello che invece manca è la vera suspense, il rischio e il dramma che tengono incollati gli spettatori curiosi di sapere come gli eroi riusciranno a portare a casa la pellaccia per l'ennesima volta.

Per ora non ci sono ancora notizie riguardo la trasmissione in Italia della serie quindi rimaniamo sintonizzati e speriamo in "0-8-4" -- il prossimo episodio. Agenti dello S.H.I.E.L.D. Uniti!
