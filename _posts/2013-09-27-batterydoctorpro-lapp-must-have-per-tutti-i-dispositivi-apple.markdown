---
author: thesave
comments: true
date: 2013-09-27 17:00:04+00:00
layout: post
link: http://www.atomodelmale.it/2013/09/27/batterydoctorpro-lapp-must-have-per-tutti-i-dispositivi-apple/
slug: batterydoctorpro-lapp-must-have-per-tutti-i-dispositivi-apple
title: BatteryDoctorPro, l'app must-have per tutti i dispositivi Apple
wordpress_id: 13829
image: uploads/2013/09/batterydoctorpro001.jpg
categories:
- Tech &amp; Hacks
---

Abbiamo già parlato di [jailbreak](/2009/06/04/ida-il-navigatore-gps-offline-che-tutti-i-possessori-di-iphone-aspettavano.html) e di alcune app disponibili su Cydia che migliorano l'utilizzo dei nostri dispositivi Apple. BatteryDoctorPro è uno di questi. Nomen omen, l'applicazione nasce come programma di gestione della batteria ma offre molte caratteristiche interessanti che sorprendono per qualità e quantità. Ancor più sorprendente è che, senza pubblicità di sorta, l'applicazione sia scaricabile gratuitamente. Chapeau.

BatteryDoctorPro supporta iOS 5 e 6 ed è presente su Cydia nel repository di BigBoss e per installarlo è sufficiente cercare l'omonima applicazione. Una volta installato e riavviata la SpringBoard, troverete l'applicazione standalone sulla Home, mentre cliccando sull'iconcina della batteria in alto a destra o aprendo il centro notifiche vedrete il pratico widget di controllo.

## L'applicazione ed il widget

![batterydoctorpro002]({{ site.baseurl }}/uploads/2013/09/batterydoctorpro002.jpg)

La qualità dell'interfaccia di BatteryDoctorPro sorprende sia per bellezza che design dell'interazione con l'utente. Lanciando applicazione viene presentata una schermata generale che riporta lo stato della batteria e la stima della durata della carica basata sull'uso attuale del dispositivo.

A questo si aggiungono i tre preset -- personalizzabili -- "Indoor", "Alarm" e "Outdoor" che permettono di selezionare un'insieme di impostazioni a seconda del luogo in cui ci si trova. Brevemente, "Indoor" disattiva GPS, connessione dati mobile e bluetooth. "Outdoor" disattiva Wi-Fi, abilitando la connessione dati mobile e GPS. "Alarm" abilita la modalità "Aereo", disattivando tutte le connessioni e riducendo la luminosità al 30%.

![batterydoctorpro003]({{ site.baseurl }}/uploads/2013/09/batterydoctorpro003.jpg)

Cliccando su menù in alto a sinistra, si accede alla lunga lista di funzionalità offerte dall'applicazione, tra cui i succitati preset, lo stato della batteria e i dati sulle ricariche. In più, l'opzione "System" permette di sapere lo stato del proprio dispositivo con un'occhiata, mostrando carica, salute della batteria, temperatura del dispositivo, numero di cicli di carica, quantità di RAM, CPU e spazio di disco attualmente utilizzate. "Manager" permette di controllare l'utilizzo di energia di ogni applicazione e "Cleanup" pulisce il disco dai file temporanei e di cache.

![batterydoctorpro004]({{ site.baseurl }}/uploads/2013/09/batterydoctorpro004.jpg)

Infine, quando il dispositivo viene messo sotto carica BatteryDoctorPro parte in automatico, riportando lo stato della carica, il tempo stimato ed il presente ciclo di carica, diviso in "High-speed" di carica rapida, "Continuation" carica lenta e "Trickle" in cui la batteria viene caricata del tutto per garantirne una maggior durata.

Il widget di BatteryDoctorPro fa invidia ai più blasonati SBSettings e NCSettings. Oltre a riportare l'occupazione di memoria RAM attuale e la stima delle ore di durata della batteria, permette la selezione rapida dei preset, fornisce una lista a scorrimento orizzontale colma di scorciatoie alle funzioni più utili ( e.g., chiusura di tutti le app aperte, attivazione/disattivazione di Wi-Fi, bluetooth, led, etc. ) ed una per il passaggio e la chiusura delle applicazioni aperte.
