---
author: Il Gorgonauta
comments: true
date: 2008-11-10 22:35:58+00:00
layout: post
link: http://www.atomodelmale.it/2008/11/11/imola-apre-la-bretella/
slug: imola-apre-la-bretella
title: 'Imola : apre la bretella.'
wordpress_id: 3182
image: uploads/2007/10/2008-11-10-imola-apre-la-bretella.jpg
categories:
- Blog
- Imola e Dintorni
tags:
- Bretella
- Circolazione
- Traffico
---

Lo strano serpentone di cemento, che aveva sollevato tanta curiosità (ma anche [mugugni](/2007/10/02/imola-stop-alla-bretella.html)) tra i cittadini imolesi ha aperto i battenti la mattina dell'8 novembre. Stiamo parlando di Via  della Costituzione (comunemente nota come **Bretella**), aperta nel suo **primo stralcio**, dalla rotonda di via Villa Clelia a via Salvo D'acquisto.

Dopo la spesa di 12 milioni di euro, più di 2 anni di lavori e un stop di 2 mesi imposto dal Tar e sbloccato dal Consiglio di Stato che ha accolto il ricorso presentato dal Comune, la sospirata/odiata opera stradale vede la luce. Previsto un limite di velocità pari a 60 km/h e il divieto di sorpasso per i mezzi pesanti. Ma come cambia la circolazione? La bretella sarà percorribile in entrambi i sensi di marcia da via Villa Clelia a via S.D'Acquisto e viceversa. Previste 2 rotonde : presso l'incrocio tra Via della Solidarietà e Via San Benedetto per mettere direttamente in comunicazione (provvisoriamente) via della solidarietà con la Montanara (per smaltire così il traffico su Via Montericco); presso via San Benedetto per raccogliere il traffico che dalla Pedagna confluisce verso via Villa Clelia.

Novità anche all'incrocio tra Viale D'Agostino e via S.D'Acquisto: chi trova in quest'ultima strada non potrò più al semaforo voltare a sinistra verso il centro, ma solo girare a destra verso la Montanara. Inoltre rimarrà percorribile via San Benedetto nel suo nuovo tracciato.

Ora si attende la realizzazione del **secondo stralcio** della bretella, suddiviso in 2 parti : il sottopasso di via Villa Clelia che collegherà direttamente via della Solidarietà con via della Costituzione e il continuo della nuova strada tra via S.D'Acquisto e via Punta. Si prevede il completamento dell'opera entro il 2011.

Restano (e resteranno) però alcune **perplessità**: ora con la nuova viabilità termineranno code ed ingorghi ? il tracciato della bretella tra salite e discese, restringimenti e allagamenti è idoneo per i mezzi pesanti e non è pericoloso ? e a monte, quest'opera era ed è da ritenere indispensabile ?

Il Gorgonauta.
