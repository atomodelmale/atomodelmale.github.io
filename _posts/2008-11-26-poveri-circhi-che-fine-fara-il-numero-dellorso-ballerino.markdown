---
author: Il Gorgonauta
comments: true
date: 2008-11-26 20:56:49+00:00
layout: post
link: http://www.atomodelmale.it/2008/11/26/poveri-circhi-che-fine-fara-il-numero-dellorso-ballerino/
slug: poveri-circhi-che-fine-fara-il-numero-dellorso-ballerino
title: Poveri circhi, che fine farà il numero dell'orso ballerino?
wordpress_id: 3294
image: uploads/2008/11/tigre.jpg
categories:
- Animali
- Blog
- Legge
tags:
- Circo
- Proposta
- Spettacolo
---

Siete mai andati al **circo**? E lì magari avete visto tigri o leoni saltare cerchi infuocati? Si? O no? Indipendentemente dalla risposta questo (a mio parere triste) spettacolo potrebbe ben presto sparire grazie alla **proposta di legge** (dal titolo _Norme per la graduale dismissione dell'uso degli animali da parte dei circhi e per il sostegno allo spettacolo_ _circense_) presentata su iniziativa della parlamentare del Pdl Gabriella Giammanco, la quale tra l'altro ha ricevuto il sostegno della Lega Anti Vivisezione, dell'Ente Nazionale Protezione Animali e della stessa opposizione.

La proposta non punta a sopprimere il circo ma solo quello che utilizza **animali selvaggi** come **forma di intrattenimento**. Insomma si può attirare il pubblico grazie a numeri di magia, acrobazie, illusioni e clown, senza mettere nessun orso su un mono ciclo o senza farlo girare in tondo magari vestito in modo ridicolo. A grandi linee niente più finanziamenti provenienti dal Fondo Unico dello Spettacolo, istituito dalla legge 337/68, per i circhi che impiegano animali (gli altri dovranno documentare di non impiegarli per ricevere i contributi), **divieto** di ingresso in Italia per quelli che li utilizzano per le loro attività di spettacolo, vietata ogni ulteriore acquisizione di belve per le imprese circensi ed infine istituzione di una **Commissione** per la gestione delle bestie dismesse.

La proposta non è certo piaciuta a parte del mondo circense, che obietta di trattare con amore e professionalità i suoi animali. Questo potrebbe essere possibile ma chi spiega loro che non è certo bello vivere in gabbia per tutta la vita? Chi spiega loro il concetto di **habitat** naturale? Perché allora non provano a vivere rinchiusi per un pò di tempo? Insomma, certo sarebbe meglio pensare prima a far arrivare la gente a fine mese o ad evitare che crollino le scuole, ma provvedimenti come questi seppur marginali (ma che non vogliono censurare la libertà di pensiero) possano insegnare a rispettare meglio ciò che ci circonda, e quindi di riflesso gli altri essere umani, nonché possedere importanti riflessi educativi (possiamo imparare a non trattare come giocattoli o cose le altre creature).

![]({{ site.baseurl }}/uploads/2008/11/tigre.jpg)

La **tendenza** d'altronde va in questa direzione : in Europa sono almeno 15 i paesi che hanno proibito, totalmente o parzialmente, esibizioni circensi con gli animali, mentre ormai più della maggioranza dei circhi ha già rinunciato a queste forme di spettacolo. La stessa proposta, si sottolinea, non fa altro che recepire il sentimento popolare che critica e rinuncia a questo tipo di intrattenimento, che causa tra l'altro un danno in termini di immagine, popolarità e profitti.

Per concludere il legislatore probabilmente cerca di legiferare quanto appare nient'altro che un dato di fatto, una realtà già esistente ma come si dice **Repetita iuvant**, sopratutto per coloro che fingono o hanno poca voglia di ascoltare.

Il Gorgonauta.
