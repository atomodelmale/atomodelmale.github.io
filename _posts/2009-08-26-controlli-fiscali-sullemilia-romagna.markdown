---
author: thesave
comments: true
date: 2009-08-26 11:22:03+00:00
layout: post
link: http://www.atomodelmale.it/2009/08/26/controlli-fiscali-sullemilia-romagna/
slug: controlli-fiscali-sullemilia-romagna
title: Controlli fiscali sull'Emilia-Romagna
wordpress_id: 5458
image: uploads/2009/08/paradiso_fiscale_mappa_grande.PNG
categories:
- Economia
- Governo
- Legge
tags:
- Comune
- Emilia-Romagna
- Federalismo Fiscale
- Tasse
---

<blockquote>

> 
> "Gli abitanti emiliano-romagnoli che godono di privilegi fiscali dati dalla residenza in paradisi fiscali sono 8.000"
> 
> 
</blockquote>

**Qui Direzione Regionale Entrate, ci ricevete?**

Eh si, anche dalle nostre parti c'è chi, **raggranellato** in maniera più o meno lecita **un bel gruzzoletto**, ha pensato bene di metterlo al riparo dalle avide manacce esattoriali dello stato italiano, salvando i sudati risparmi grazie al beneficio della residenza estera.

Chi non conosce il trucco? Non ci dobbiamo spostare troppo per trovare uno dei così detti "Paradisi Fiscali", qualcuno ha detto **San Marino**?! Piuttosto che le più famose Monaco o Lussemburgo?

[caption id="attachment_5459" align="aligncenter" width="300" caption="Clicca per ingrandire"][![Clicca per ingrandire]({{ site.baseurl }}/uploads/2009/08/paradiso_fiscale_mappa_grande.PNG)]({{ site.baseurl }}/uploads/2009/08/paradiso_fiscale_mappa_grande.PNG)[/caption]

Come ben saprete, uno stato viene aggettivato col termine "**paradiso**" non solo per i bei paesaggi o le procaci abitanti che lo abitano, ma soprattutto **perché gode di un un regime fiscale privilegiato**, che in soldoni si tramuta in gettito fiscale minore da parte degli abitanti. Ovviamente **per i "paradisi" c'è tutto di guadagnato**, visto che giungono sul loro territorio nuove aziende coi relativi capitali esteri sottratti dai paesi di provenienza.

Facendola breve dalla rilevazione della Direzione Regionale delle Entrate dell'Emilia-Romagna, risulta che ammonti a 8.000 il numero di cittadini della regione che godono ingiustificatamente - cioè per puro interesse finanziario - dei diritti dati dalla residenza estera presso questi paradisi fiscali, pur continuando a mantenere il loro giro d'affari in Italia.

**San Marino, patrono degli evasori**

[![san_marino-tower_675x385_670_382_100_cropped]({{ site.baseurl }}/uploads/2009/08/san_marino-tower_675x385_670_382_100_cropped.jpg)]({{ site.baseurl }}/uploads/2009/08/san_marino-tower_675x385_670_382_100_cropped.jpg)

E' abbastanza immediato farsi due conti su una cartina dell'Italia e capire che essendo lo stato di **San Marino** così vicino alla regione, l'occasione abbia fatto dell'uomo **un bel "ladrun"** (come dicono Aldo, Giovanni e Giacomo): 6.500 degli 8.000 presunti evasori avrebbe scelto proprio il montagnoso staterello per le proprie avventure tributarie.

I rimanenti invece si dividono in paesi esteri da cartolina come Monaco, Uruguay, Costa Rica, Emirati Arabi, Singapore, Ecuador e Bermuda: su ogni sospettato, anche grazie alla **collaborazione  dei Comuni emiliano-romagnoli**, verranno verificati il **motivo dell'espatrio** e **regime d'affari**.

Proprio per far fronte all'esigenza di controllare la legalità sono **131 i comuni** che hanno siglato l'accordo con la Direzione delle Entrate, facente parte del più grande piano di contrasto all'evasione fiscale attualmente in essere in Italia - che sia una delle **"cose buone"** del tanto sbandierato **federalismo fiscale**?
