---
author: Il Gorgonauta
comments: true
date: 2009-08-09 15:03:23+00:00
layout: post
link: http://www.atomodelmale.it/2009/08/09/le-nuove-norme-del-codice-della-strada-introdotte-dalla-legge-sulla-sicurezza/
slug: le-nuove-norme-del-codice-della-strada-introdotte-dalla-legge-sulla-sicurezza
title: Le nuove norme del codice della strada introdotte dalla legge sulla sicurezza.
wordpress_id: 5342
image: uploads/2009/08/rifiuti-gettati-dallauto.jpg
categories:
- Italia
- Sicurezza
tags:
- Codice
- Guida
- Punti
- Rifiuti
- Sigarette
- Strade
---

Con la legge sulla sicurezza che ha introdotto il reato di clandestinità e legalizzato le ronde sono state introdotte anche delle nuove norme nel **codice della strada**.

![rifiuti gettati dall'auto]({{ site.baseurl }}/uploads/2009/08/rifiuti-gettati-dallauto.jpg)

Innanzitutto aumentano di un terzo le sanzioni per chi commette una certa infrazione del codice della strada (ad es l'eccesso di velocità) nelle ore notturne, cioè dalle 22 alle 7 del mattino.

Il nuovo articolo 34 bis del codice inoltre punisce con una multa da 500 a 1000 euro quanti buttano rifiuti, compresi i mozziconi di sigaretta, da un veicolo, sia in sosta, che in movimento (per i pedoni invece la sanzione è molto minore, inferiore ai 100 euro).

Novità più discussa, chiunque conduca qualcosa che non sia un autoveicolo o un motociclo (biciclette, tricicli, carretti e via dicendo) ma sia in possesso della patente di guida e commetta un'infrazione, perderà sulla propria patente i punti corrispondenti all'infrazione commessa oppure ne potrà subire la revoca, la sospensione o il ritiro (e la multa?). Salvi e liberi i minori e i non patentati. Con contorno di discriminazione tra lo sfortunato ciclista (per fare un esempio) con la patente e quello senza.

Inoltre il certificato di idoneità per ciclomotori potrà essere ritirato, sospeso o revocato in base alle infrazioni e anche nei suoi confronti si applicherà il meccanismo della patente a punti.

Chi guida un autovettura intestata a terzi invece sotto effetto di stupefacenti o di alcol (il quale nel sangue deve superare la soglia di 1,5 grammi per litro) e vien pizzicato nello ore notturne vedrà sospesa la propria patente per almeno 2 anni (oltre al già noto aumento di un terzo della sanzione di competenza del tribunale). 1 anno di sospensione come minimo invece per chi viene sorpreso a mezzo fermo con documenti assicurativi falsi o manipolati. Se in circolazione subirà invece l'immediata confisca del veicolo.

I sindaci poi potranno sanzionare più duramente, con oneri e spese a carico del trasgressore, coloro che occupano abusivamente i suoli comunali e gli esercizi commerciali che lo fanno oltre la propria disponibilità o in modo non corretto.
