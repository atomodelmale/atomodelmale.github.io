---
author: Il Gorgonauta
comments: true
date: 2011-10-31 19:54:07+00:00
layout: post
link: http://www.atomodelmale.it/2011/10/31/cassano-ricovero-al-policlinico-di-milano/
slug: cassano-ricovero-al-policlinico-di-milano
title: 'Cassano, ricovero al Policlinico di Milano. '
wordpress_id: 10750
image: uploads/2011/10/milan-cassano.jpg
categories:
- Sport
tags:
- Antonio Cassano
- Milan
---


L'attaccante del Milan nonché della nazionale **Antonio Cassano** è ricoverato al **Policlinico di Milano**. Il fantasista barese si è sentito male sabato sera al ritorno dalla trasferta con la Roma, partita in cui i rossoneri si sono imposti per 3 a 2.

Cassano rimarrà in ospedale per gli accertamenti del caso almeno fino a giovedì.

Quello che preoccupa sono del condizioni di salute del giocatore, dopo una giornata non segnata da notizie particolarmente preoccupanti. Secondo quanto appreso dal'agenzia Ansa infatti la prima diagnosi del malore che ha colpito Cassano parla di **ictus ischemico**, anche se rimane del tutto da valutare la sua gravità.

Il Milan per il momento si è astenuto da commentare una simile notizia, rimanendo in attesa di ulteriori accertamenti ed esami medici in grado di stabilire l'effettivo malore che ha colpito il suo giocatore.

Il fantasista è ricoverato al reparto di neurologia del Policlinico di Milano da quasi 2 giorni e si è sentito male appena sceso dall'aereo, lamentando disturbi come nausea, conati di vomito, annebbiamento della vista e fatica a parlare.

Ad una simile preoccupante notizia si contrappongono tuttavia le testimonianze di chi ha parlato con l'attaccante rossonero in questi giorni, testimonianze che parlano di un Cassano in forma, sereno, di buon umore, in grado di parlare e camminare.

Per sapere le effettive condizioni del giocatore bisognerà comunque aspettare il primo bollettino medico ufficiale, atteso nelle prossime ore.
