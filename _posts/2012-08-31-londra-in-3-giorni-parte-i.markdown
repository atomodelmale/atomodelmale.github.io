---
author: thesave
comments: true
date: 2012-08-31 10:07:45+00:00
layout: post
link: http://www.atomodelmale.it/2012/08/31/londra-in-3-giorni-parte-i/
slug: londra-in-3-giorni-parte-i
title: Londra in 3 giorni - Parte I
wordpress_id: 11986
image: uploads/2012/08/London-Underground.jpg
categories:
- Viaggi
---

Questa volta si va a **Londra** per una gitarella di appena **3 giorni nella City**.

Mind the Gap!

**Note Generali**

Come ogni guida che si rispetti è bene dare qualche informazione di "contorno" valida per tutti i giorni di visita.

**Orario**

Rispetto all'Italia, l'Inghilterra ha 1 ora in meno, quindi all'atterraggio regolate l'orologio e non fate come l'italiano al mio fianco a Buckingham Palace che imprecava contro le guardie che non avevano ancora fatto il cambio della guardia anche se era già mezzogiorno -- peccato che, meno un'ora, fossero ancora le 11, cioè mezz'ora in anticipo rispetto all'orario del cambio... e poi dicono degli italiani all'estero.

**Pagamenti**

In inghilterra si paga in **sterline** ed **attualmente** la sterlina è la moneta a **più alto valore di cambio del mondo occidentale** e il divario non accenna a fermarsi.

Ergo, preparatevi a pensare in sterline, ad esempio attualmente (Agosto 2012)**1£ ~ 1.2€**, quindi, spannometricamente, quando pensate in sterline,**rincarate i prezzi che vedete del 20-25%**, per avere un'idea del valore in euro.

Avere moneta contante non è praticamente mai un problema, dato che anche caffè, acqua e panini **si pagano tranquillamente con la carta di credito** (o prepagata). Personalmente sono andato benissimo con la nostrana **PostePay,** chiedete di pagare con la carta, inserite il PIN e tutti sono felici e contenti.

Al massimo vi consiglio di tenervi nel portafoglio **una ventina di sterline per acquisti "in velocità"**.

![]({{ site.baseurl }}/uploads/2012/08/London-Underground.jpg)

**Mangiare** Londra potrebbe essere rinominata la città del cibo. Ad ogni angolo c'è un McDonald's/KFC/Burger King/Vattelapesca che per poche sterline -- si fa per dire -- ti offre **tutte le schifezze che riesci a mangiare**. Insomma è facile non morire di fame, ma **se si vuole mangiare qualcosa di più salutare e "tipico" bisogna sforzarsi** e cercare un po', se non si vuole pagare un'esagerazione.

La "**tap water**" (acqua di rubinetto) è praticamente sempre offerta, gratuitamente e con tanto di ghiaccio, in tutti i locali - escluse le varie catene multinazionali tipo McDonald's e Burger King. Se non la vedete basta chiederla.

Può capitare che vi venga richiesto di dare **la mancia** per il servizio, se volete evitare di fare la figura degli spilorci guardate lo scontrino, se è riportato il prezzo del servizio non dovete dare nulla, al contrario se non lo vedete -- e se non è previsto viene perfino dichiarato nello scontrino stesso --, al compenso dovuto è normale aggiungere un **10%-15% di mancia**.

**Trasporti**

Rimanendo nel centro di Londra e raggiungendo le tipiche zone "turistiche", è sufficiente dotarsi di un bel **biglietto della metro zone 1-2.**

A parte il fatto che la metro "the Tube" di Londra è **un'attrazione turistica a sé stante**, le fermate sono quasi tutte davanti ai principali luoghi di interesse. Il consiglio è di dotarsi di un ticket giornaliero "**Day Off-peak**", fatto direttamente nelle stazioni della metropolitana che vale dalle 9:30 in poi, inoltre tale biglietto è valido anche per prendere bus e tram nelle zone indicate.

**L'itinerario Giorno I**

![]({{ site.baseurl }}/uploads/2012/08/Buckingham-Palace-3.jpg)

Il primo giorno abbiamo deciso di visitare **Buckingham Palace**, residenza reale e famoso, tra le altre cose, per il tipico **cambio della guardia delle 11:30**.

Peccato che non fossimo a conoscenza del fatto che **in agosto non venga celebrato il cambio tutti i giorni**, ma **solo in quelli dispari.** Rinviata la visita al giorno seguente, abbiamo deciso di farci un giro per il centro, arrivando fino a **Victoria Station** -- la stazione centrale di Londra, praticamente una città nella città -- per giungere a **King Cross Station**, famosa, tra le altre cose, per la presenza del **binario 9 3/4 di Harry Potter**.

Da lì abbiamo visitato -- gratuitamente, come la maggior parte dei musei londinesi -- il **British Museum**, per passare al -- personalmente preferito :) --**Science Museum**, presente nella zona museale di South Kensington insieme ai musei di **storia naturale** ed al **Victoria & Albert Museum**.

A conclusione della giornata, un gozzoviglioso giro in quel **tripudio di consumismo esasperato** che risponde al nome di **Harrods.**

![]({{ site.baseurl }}/uploads/2012/08/P1070744.jpg)

Anche in questo caso una città nella città. Passateci 2 orette, anche solo per il gusto di guardare gli infiniti -- e succulenti -- **stand gastronomici**, lasciando la vostra lei perdersi tra caterve di borse, cascate di profumo e eserciti di manichini che indossano il lordo del vostro stipendio annuale in vestiti.

Ciliegina sulla torta: un po' di movida internazionale grazie a quel mattacchione di **Assange,** rifugiatosi presso la vicina **ambasciata dell'Ecuador.** Go Julian, Go!

Se alla **sera** avete ancora un po' di energie, **il centro di Londra** fa al caso vostro, ricordatevi che **la metro chiude alle 00:30**, per il resto vi consiglio di godervi le luci della città, con il **Big Ben** illuminato che apostrofa lo scoccare delle ore e **le luci bluastre del London Eye** che si riflettono sulle calme acque del **Tamigi.**

Continua con [Londra in 3 giorni - Parte II](http://wp.me/pl33w-37l)
