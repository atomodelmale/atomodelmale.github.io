---
author: thesave
comments: true
date: 2012-04-23 15:57:28+00:00
layout: post
link: http://www.atomodelmale.it/2012/04/23/best-desktop-rss-feed-reader-2012-i-migliori-lettori-rss-per-windows-e-mac/
slug: best-desktop-rss-feed-reader-2012-i-migliori-lettori-rss-per-windows-e-mac
title: Best Desktop RSS Feed Reader 2012 - I migliori lettori RSS per Windows e Mac
wordpress_id: 11504
image: uploads/2012/04/NetNewsWire.png
categories:
- Internet
tags:
- Google
- RSS
---

Primo di tre articoli che prendono in esame i migliori lettori di feed RSS per le tre principali piattaforme: Desktop, [Mobile](/2012/04/23/best-mobile-feed-reader-2012-i-migliori-lettori-rss-per-iphone-e-android/) e [Web](/2012/04/23/best-web-feed-reader-2012-il-miglior-lettore-rss-online/).

**RSS, Really Simple Syndacation**

![]({{ site.baseurl }}/uploads/2012/04/Feed.png)

Prima di descrivere i principali programmi per le varie piattaforme, è bene introdurre il concetto dei **feed RSS** per quelli -- spero pochi -- che non sanno cosa sono.

Agli albori del Web esisteva un'azienda di nome **Netscape** che, oltre a ingaggiare la prima guerra dei browser, gestiva un portale d'accesso per i propri utenti. Nel portale venne implementato, per la prima volta, un **protocollo di descrizione delle notizie** chiamato RSS, che di lì a poco venne adottato dalla maggior parte dei siti di informazione del web.

Col **web 2.0** e la diffusione capillare dei blog, gli RSS sono diventati una **preziosa risorsa** sia per gli autori, che aggiungono un ulteriore "canale" sul quale pubblicare le proprie notizie, sia **per gli utenti**, che non devono "ricordarsi" di visitare decine di siti per leggere le notizie pubblicate.

Il compito di controllare il contenuto dei feed RSS può essere delegato a programmi detti **"aggregatori" di feed** o più semplicemente "**news reader**", che che ne controllano il contenuto e mostrano all'utente le nuove notizie all'interno di un'unica interfaccia.

**[FeedDemon](http://www.feeddemon.com/) per Windows**

![]({{ site.baseurl }}/uploads/2012/04/FeedDemon.png)

Se amate il sistema operativo made in Redmond, **FeedDemon** è la soluzione giusta per voi.

Il programma ha dalla sua la **sincronizzazione con Google Reader**, vari modelli di visualizzazione delle notizie e **funzioni** avanzate di **sharing** su una miriade di piattaforme.

A questo si aggiunge la pratica -- e facilmente disabilitabile -- funzione di pop-up alert delle news e il download automatico dei podcast e delle notizie per la lettura offline.

**[NetNewsWire](http://netnewswireapp.com/mac) per Mac**

![]({{ site.baseurl }}/uploads/2012/04/NetNewsWire.png)

NetNewsWire condivide molte delle caratteristiche di FeedDemon come la **sincronizzazione con Google Reader**, vari layout di visualizzazione e la veloce **condivisione** delle news sui principali network.

A queste si aggiungono un'infinità di opzioni di **ordinamento delle news** ed un browser interno per la visualizzazione delle notizie **direttamente "alla sorgente"**.

* * *

Consiglio personale: qualsiasi programma si scelga per la lettura dei feed RSS, avvalersi dell'ottimo servizio fornito da [Google Reader](/#) integrato con il programma da voi scelto, vi farà ottenere il massimo dai vostri feed.

Siete curiosi di sapere quali sono i migliori lettori RSS per le altre piattaforme? Continuate la lettura con [Best Mobile RSS Feed Reader 2012 - I migliori lettori RSS per iPhone e Android](/2012/04/23/best-mobile-feed-reader-2012-i-migliori-lettori-rss-per-iphone-e-android/) e [Best Web RSS Feed Reader 2012 - Il miglior lettore RSS online](/2012/04/23/best-web-feed-reader-2012-il-miglior-lettore-rss-online/).
