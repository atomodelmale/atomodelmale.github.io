---
author: Il Gorgonauta
comments: true
date: 2009-04-26 18:52:36+00:00
layout: post
link: http://www.atomodelmale.it/2009/04/26/il-29-aprile-ecco-x-men-le-origini-wolverine-trailer/
slug: il-29-aprile-ecco-x-men-le-origini-wolverine-trailer
title: 'Il 29 aprile ecco X-Men le origini: Wolverine. Trailer.'
wordpress_id: 4643
image: uploads/2009/04/x-men-le-origini-wolverine.jpg
categories:
- Azione
- Cinema
- Fantascienza
- Italia
- Videogiochi
tags:
- '2009'
- Hugh Jackman
- Superpoteri
- Wolverine
- X-Men
---

mi chiedevo quale sarebbe stato il futuro della trilogia cinematografica degli X-Men. Ora la risposta : nessun X-men 4 (a breve) ma uno spin-off su Wolverine (alias Huge Jackman), uno dei personaggi portanti e più caratteristici dell'intera saga. Ecco quindi **_X-Men le origini: Wolverine_** in uscita nelle sale italiane mercoledì 29 aprile. Seguirà poi l'omonimo videogioco.

La pellicola si occuperà del mutante **James Howlett** (poi Wolverine /Logan) diciassette anni prima la sua entrata nella combriccola degli X-men, quando ancora lo stesso era un felice e spensierato boscaiolo innamorato di una ragazza chiamata Volpe D'argento. Questa tuttavia verrà uccisa  da un assassino di mutanti, tale **Sabretooth**. Per vendicarsi James entrerà a  far parte di un programma sperimentale denominato _Arma X_ (che gli donerà la copertura dello scheletro nell'indistruttibile adamantio). Durante l'esperimento però qualcosa andrà storto e Wolverine perderà la memoria circa il suo passato (riallacciandosi così alla saga sul grande schermo).

Come nel fumetto Wolverine nasce già con i suoi poteri (rigenerazione e artigli retrattili) grazie al gene x e trova sulla sua strada un potente nemico, un mutante violento e sanguinario. Sulla carta stampata i 2 non si amano, hanno numerosi conti in sospeso e non perdono occasione di darsele di santa ragione. Sabretooth inoltre possiede gli stessi **poteri** di Wolverine in quanto è stato oggetto degli stessi esperimenti (tanto da essere definito un clone cattivo di Logan) e sulla identità nonché natura circolano varie versioni (fratello/padre/sosia del protagonista della pellicola). Quale sarà la risposta del film?

In quest'ultimo comunque si vedranno altri personaggi del mondo marvel e sicuramente _X-Men le origini: Wolverine _sarà denso di azione e spettacolarità (come d'altronde si denota dal trailer), senza rinunciare ovviamente ad indagare sull'animo, sul passato e sulla personalità del mutante Wolverine.

Non rimane che aspettare.

Il Gorgonauta.
