---
author: thesave
comments: true
date: 2013-12-31 10:45:40+00:00
layout: post
link: http://www.atomodelmale.it/2013/12/31/ict-to-the-rescue-il-settore-tecnologico-guida-la-ripresa-del-2014/
slug: ict-to-the-rescue-il-settore-tecnologico-guida-la-ripresa-del-2014
title: ICT to the rescue! Il settore tecnologico guida la ripresa del 2014
wordpress_id: 14123
image: uploads/2013/12/disoccupazione.png
categories:
- Giovani
- Informatica
---

Il 2013 si chiude, in Italia, con un tasso di disoccupazione in crescita al 12,5%. Certo, qua si "sta meglio" che in Grecia (27,3%) o Spagna (26.7%), ma Francia (10.9%), Regno Unito (7.4%) e Germania (5,2%) (dati [Eurostat](https://www.google.it/publicdata/explore?ds=z8o7pt6rd5uqa6_&met_y=unemployment_rate) a dicembre 2013) ci battono a mani basse. Peggio ancora è il tasso di disoccupazione della fascia 15-25 dove totalizziamo un preoccupante 41.2%.

![disoccupazione]({{ site.baseurl }}/uploads/2013/12/disoccupazione.png)

Se edilizia, agricoltura e industria manifatturiera sono i settori che risentono maggiormente, il settore Information and Communication Tecnology (ICT) da buone prospettive, con un apertura del mercato. Sul tema, LinkedIn ha steso [un breve rapporto](http://blog.linkedin.com/2013/12/18/the-25-hottest-skills-that-got-people-hired-in-2013/?utm_source=buffer&utm_campaign=Buffer&utm_content=bufferc1275&utm_medium=twitter) sulla domanda del mercato 2013 riguardo figure professionali e conoscenze ricercate. Il rapporto non è confinato a stati o regioni geografiche e prende in considerazione tanto il mercato Europeo che quello Americano e Asiatico.

## ICT to the rescue!

Quel che emerge è la necessità di personale ICT a tutto tondo, tra cui:

	
  * marketing (principalmente online e sui social media)

	
  * sviluppo mobile, cloud e web;

	
  * analisi statistica;

	
  * gestione delle relazioni aziendali e selezione personale.

La figura delineata è perciò quella di persone con un background scientifico e/o economico per la conduzione del business, l'analisi dei dati e la creazione di nuovi applicativi.

![coursera]({{ site.baseurl }}/uploads/2013/12/coursera.jpg)

E non servono necessariamente una laurea universitaria (il tipico "pezzo di carta") o costose scuole private per acquisire le abilità per entrare in questo mercato. Il 2013 è stato l'anno in cui i corsi ([MOOC](http://it.wikipedia.org/wiki/MOOC)) e seminari online ([webinar](http://it.wikipedia.org/wiki/Webinar)) hanno spopolato. A conferma di ciò, va citata la recente campagna di [Code.org](http://code.org/) in cui personaggi di spicco del settore tecnologico come Mark Zuckerberg (Facebook) e Bill Gates (Microsoft) hanno investito per diffondere la cultura informatica tra le nuove generazioni di statunitensi.

Il mercato ICT sta veramente esplodendo e se state cercando un "buon proposito" per il 2014, seguire qualche corso offerto da [Udacity](https://www.udacity.com/) o [Coursera](https://www.coursera.org/) ed acquisire un po' di quelle abilità elencate sopra potrebbe rivelarsi un ottimo investimento per il futuro.

E se invece il lavoro ce l'avete? Potreste sempre scoprire di avere un'innata capacità per la [composizione di musica classica](https://www.coursera.org/course/classicalcomp). Nella vita non si sa mai :)

**Buon 2014!**
