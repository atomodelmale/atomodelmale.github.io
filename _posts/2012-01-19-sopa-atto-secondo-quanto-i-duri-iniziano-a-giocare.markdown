---
author: thesave
comments: true
date: 2012-01-19 11:26:11+00:00
layout: post
link: http://www.atomodelmale.it/2012/01/19/sopa-atto-secondo-quanto-i-duri-iniziano-a-giocare/
slug: sopa-atto-secondo-quanto-i-duri-iniziano-a-giocare
title: SOPA - Atto Secondo (quanto i duri iniziano a giocare)
wordpress_id: 11067
image: uploads/2012/01/sopa-meme-1.jpg
categories:
- Censura
- Informazione
---

Chissà se le **proteste** [anti-SOPA/PIPA di ieri](/2012/01/18/sopa-al-vaglio-e-wikipedia-va-in-sciopero-per-24-ore/) hanno influenzato la decisione odierna.

![]({{ site.baseurl }}/uploads/2012/01/sopa-meme-1.jpg)

Il **comitato politico** dietro la promozione delle osteggiate leggi anti-pirateria sembra aver fatto un **brusco dietro-front**.

Probabilmente l'aver avuto dalla parte della protesta i più grandi nomi del web e perfino la Casa Bianca ha fatto capire ai politi -- notoriamente duri di comprendonio -- che **col Web non si scherza** e che il popolo di Internet è viglile e attento.

Intanto -- beffa delle beffe -- alcune indagini sui **promotori delle leggi** hanno rivelato che perfino i loro siti **violano le attuali leggi del copyright**, presentando immagini pubblicate senza il consegno dei rispettivi autori.

La storia è sempre la stessa: politici **senza alcuna preparazione** sull'argomento vogliono **scrivere una nuova pagina del copyright** (magari con l'accurato supporto delle major), ma alla fine si scopre che perfino loro ne ignorano gli attuali dettami cardine, figuriamoci riuscire a modificarli in meglio.

Ad ogni modo **il potere politico** è dettato, oltre che dagli agganci alle lobby -- in questo caso quella degli editori/produttori -- **dal consenso popolare**. Questa volta, malgrado fosse presente il primo, è mancato il secondo, che al contrario ha fatto sentire un **forte ed unito urlo di protesta**.

Altresì è già accaduto che l'indifferenza degli elettori lasci campo libero a queste proposte e ne sono un esempio l'[HADOPI](/2009/04/03/francia-arriva-la-legge-del-taglione/) francese o il nostrano **decreto Urbani**.

Come già detto la riforma del **copyright** ha un **assoluto bisogno di modernizzazione**, è un argomento spinoso e per questo necessita dell'apporto di **tecnici** di settore che hanno le **conoscenze e l'intelligenza** per poter affrontare una sfida così complessa.

E i politici? Ben vengano col ruolo di mediatori, ma per favore, **non lasciate ai dilettanti il compito dei professionisti**.
