---
author: Il Gorgonauta
comments: true
date: 2016-03-29 08:19:25+00:00
layout: post
link: http://www.atomodelmale.it/2016/03/29/smartphone-no-e-una-pistola/
slug: smartphone-no-e-una-pistola
title: Smartphone? No, è una pistola
wordpress_id: 16619
image: uploads/2016/03/smartphone-calibro-380.jpg
categories:
- Notizie
tags:
- Usa
---

Una pistola a forma di Smartphone. A produrla è Ideal Conceal, una startup del Minnesota. Costerà 395 dollari  e sarà disponibile a partire dalla metà del 2016.

Un'arma che potrà essere tenuta nel palmo di una mano e che, a quanto pare, sembra già destare interesse: lo sviluppatore Kirk Kjellberg ha reso noto alla Cnn di aver già ricevuto 2.500 email da persone disposte ad acquistare la pistola.

Nel dettaglio, si tratta di una pistola Derringer a doppia canna, calibro 380, a due proiettili, con sistema di puntamento laser che non potrà sparare se tenuta chiusa. A prima vista l'arma sembra un normale smartphone, ma poi aprendosi ecco spuntare l'impugnatura e il grilletto.

Il progetto è stato sviluppato per venire incontro alla crescente richiesta, da parte del mercato, di armi che si possono facilmente nascondere dentro una tasca. Ideali per proteggersi da singoli delinquenti e terroristi.

Il lancio del nuovo prodotto è destinato a riaccendere il dibattito sulle armi da fuoco negli Stati Uniti, tra chi ne sostiene la libera circolazione e chi invece richiede maggiori controlli e regolamentazioni.

Il possesso del prodotto realizzato da Ideal Conceal potrebbe richiedere un permesso ma ciò dipenderà dalle leggi locali. Otto Stati attualmente non richiedono alcuna licenza per portare con sé un'arma senza farla vedere.
