---
author: thesave
comments: true
date: 2012-02-29 14:04:25+00:00
layout: post
link: http://www.atomodelmale.it/2012/02/29/watching-the-watchmen-collusion-lo-strumento-che-permette-di-spiare-chi-ci-spia-in-rete/
slug: watching-the-watchmen-collusion-lo-strumento-che-permette-di-spiare-chi-ci-spia-in-rete
title: Watching the Watchmen, Collusion lo strumento che permette di spiare chi ci
  spia in rete
wordpress_id: 11287
image: uploads/2012/02/Collusion-Tracking.jpg
categories:
- Internet
tags:
- Pubblicità
- Spia
---

Appena finito di scrivere un articolo sul cambio di [Privacy Policy di Google](/2012/02/28/da-marzo-google-terra-traccia-delle-ricerche-dei-propri-utenti-perche-e-come-evitarlo/?utm_source=rss&utm_medium=rss&utm_campaign=da-marzo-google-terra-traccia-delle-ricerche-dei-propri-utenti-perche-e-come-evitarlo) e sono di nuovo qui a parlare di tracciamento degli utenti.

Non diventerò mica uno di quegli ossessionati che vedono [cospirazioni]({{ site.baseurl }}/uploads/2012/02/Oil-Conspiracy.jpg) da tutte le parti?

**Dimmi dove vai e ti dirò che vuoi** Installo [Collusion](http://www.mozilla.org/en-US/collusion/), neonato **add-on per Mozilla Firefox** e faccio una prova veloce.

![]({{ site.baseurl }}/uploads/2012/02/Collusion-screenshot.jpg)

Vado su Google, faccio una ricerca, finisco su lifehacker.com, da qui salto su IMDB sul quale vedo un video che mi piace, ora sono su YouTube, clicco "condividi su Facebook" e posto sul Social Network, poi vado sulle pagine dell'Atomo del Male e mi preparo a scrivere un articolo (quello che state leggendo, per la precisione).

Che c'entra direte voi? Mò ve lo dico, direi io.

La parte interessante viene nel momento in cui **guardo nel tab di Collusion** e scopro che nel mio peregrinare ho visitato -- o saprebbe meglio dire, mi hanno "beccato" -- **almeno altri 6-7 siti tra i quali doubleclick.net** -- la bestia pubblicitaria fagocitata da Google -- **serving-sys.com** o **scorecardsearch.com**.

Tutti siti che, con un effetto più o meno capillare -- doubleclick in primis, presente in ogni sito fornito di Google Adsense --, tracciano tramite cookie i salti degli utenti, in modo da **profilarli** e selezionare le pubblicità più adatte - nel caso migliore.

**Spammy Business**

![]({{ site.baseurl }}/uploads/2012/02/Collusion-Tracking.jpg)

Il business del tracciamento degli utenti online è** uno dei più remunerativi del web **, arrivando, a detta del [CEO di Mozilla, Gary Kovacs](http://blog.ted.com/2012/02/28/meet-collusion-announced-today-onstage-at-ted-u/), ad un** giro di affari di oltre 39 miliardi di dollari **, con buona pace della privacy degli utenti di tutto il mondo, che vengono ** schedati ** sempre più ** minuziosamente** -- nomi, cognomi, amicizie, foto, video, pensieri, parole, opere e omissioni.

Per questo, quelli di Mozilla Labs hanno assemblato questo interessante add-on che permette di vedere, **sotto forma di grafo orientato** (pallini, archi e direzioni), chi, oltre ai siti visitati, **controlla il nostro peregrinare per l'InterWeb**.

La colorazione dei siti (i pallini) va in funzione del tipo di "rapporto" che abbiamo con loro: se siamo noi ad essere andati su quel sito, esso verrà elencato ma non marcato, al contrario **quei siti che tracciano** sommessamente i nostri movimenti **verranno cerchiati di rosso**.

Provare per credere, fatevi un'oretta di navigazione con l'add-on aperto e vedrete quanti -- tanti -- "occhi indiscreti" tracciano i vostri spostamenti nel web.

L'obiettivo dell'add-on, **oltre che informare** l'utente medio della quantità di dati che lascia in giro per la rete tramite grafico carino-caruccio, è quello della ricerca.

In futuro si potrebbe pensare ad un sistema simile a Collusion che **raccolga**, in questo caso **anonimamente**, i dati sul tracciamento degli utenti e **permetta di capire** -- e nel caso **fermare** -- la raccolta selvaggia di informazioni sugli utenti.

Con le parole di Kovacs:

<blockquote>The memory of the internet is forever. We are being watched. It's now time for us [to watch the watchers](/2009/03/29/watchmen/).</blockquote>
