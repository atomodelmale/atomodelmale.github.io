---
author: Il Gorgonauta
comments: true
date: 2011-09-05 20:28:18+00:00
layout: post
link: http://www.atomodelmale.it/2011/09/05/prime-visioni-tutte-le-uscite-al-cinema-del-mese-di-settembre-2011/
slug: prime-visioni-tutte-le-uscite-al-cinema-del-mese-di-settembre-2011
title: Prime visioni, tutte le uscite al cinema del mese di settembre 2011.
wordpress_id: 10319
image: uploads/2011/09/2011-Super-8.jpg
categories:
- Cinema
- Intrattenimento
- Prime Visioni
---


Ci aspetta un settembre ricco di novità e uscite sul grande schermo ma prima di cominciare occorre fare un piccolo passo indietro. Sono infatti approdate al cinema l'ultimo giorno d'agosto 2 succulenti pellicole. Nella prima, **_Bad Teacher: una cattiva maestra_**, si potrà osservare la peggior insegnante del mondo, _Cameron Diaz_. Nella seconda un nuovo supereroe proteggerà la terra. Trattasi di** Lanterna verde**, direttamente dall'universo DC comics.

_Nicolas Cage_, svestiti i panni dell'ultimo templare, si cimenterà poi nel ruolo di un uomo comune in cerca di giustizia dopo lo stupro della propria moglie. La pellicola, intitolata **_Solo per vendetta**, è uscito lo scorso 2 di settembre.

Tutto italiano invece il film che è uscito nelle sale lo scorso sabato, **Cose dell'altro mondo_**. Protagonisti _Diego Abatantuono_ e _Valerio Mastrandea_ in una città del Nord est italiano improvvisamente priva di lavoratori immigrati.

Il secondo week end del mese ecco una delle pellicole più attese della stagione, **Super 8**. 1979. E' notte e un gruppo di ragazzini gira un film presso la locale stazione dei treni con una pellicola Super 8. Improvvisamente il gruppetto assiste ad un tragico quanto spettacolare incidente ferroviario che porta alla completa distruzione del convoglio e alla perdita del suo carico, tanto prezioso quanto letale.

Seguono **_ Cantagion_**, storia di un virus che minaccia la sopravvivenza stessa del genere umano (nel cast_ Matt Damon, Marion Cotillard, Kate Winslet, Gwyneth Paltrow, Jude Law _e_ Laurence Fishburne_) e **Box Office 3D - Il film dei film**, una serie di parodie dei migliori blockbuster degli ultimi anni targate Ezio Greggio & C. Ecco poi il documentario **_Questa storia qua_**, la vita e la musica di Vasco Rossi sul grande schermo.

Giunti al terzo fine settimana del mese potremmo assistere, oltre all'invasione di piccoli esseri blu nella sale (è si, proprio i **puffi**!) al riemergere di un scomodo segreto nascosto nel passato di alcuni agenti dei servizi segreti israeliani, ormai anziani (**_Il debito**). Per quanti invece amano la storia ecco **The eagle**, pellicola che ripercorre le gesta del giovane centurione Marcus Flavio, alla ricerca dello stendardo perduto della IX Legione romana.

Quarto week end, ennesima interessante uscita. Trattasi dell'**L'alba del pianeta delle scimmie**, la pellicola che![]({{ site.baseurl }}/uploads/2011/09/Alba-del-pianeta-delle-scimmie.jpg) racconta come le scimmie abbiano potuto sostituire l'uomo come specie dominante del pianeta Terra. Per finire ecco **A Dangerous Method_**, intrigante mix di scoperte intellettuali e relazioni sentimentali. Protagonisti Carl Jung, psichiatra alle prime armi, il suo maestro Sigmund Freud e Sabina Spielrein, una bella e giovane paziente. Uscita venerdì 30 settembre.

In conclusione, come tradizione, l'elenco completo delle uscite

**31 agosto**. Bad Teacher: una cattiva maestra / Lanterna Verde.

**2 settembre**.Pink Subaru / Solo per vendetta / I segreti della mente / Singolarita' di una ragazza bionda / Ruggine.

**3 settembre**. Cose dell'altro mondo.

**7 settembre**. Questa storia qua / Terraferma.

**9 settembre. ** Tutta colpa della musica ** / ** Box Office 3D - Il film dei film / L'ultimo terrestre / Contagion / Super 8.

**16 settembre**. The Eagle / Crazy, Stupid, Love / I Puffi / Carnage / Il Debito / Glee: The 3d Concert Movie.

**23 settembre**. Mozzarella Stories / L'alba del pianeta delle scimmie / Ma come fa a far tutto? / Niente da dichiarare.

**30 settembre**. Ballata dell'odio e dell'amore / Drive / The sitter / Baciato dalla fortuna / Sex and Zen 3D / Blood story / A Dangerous Method.
