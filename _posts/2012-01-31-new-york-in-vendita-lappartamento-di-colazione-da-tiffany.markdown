---
author: Il Gorgonauta
comments: true
date: 2012-01-31 22:54:56+00:00
layout: post
link: http://www.atomodelmale.it/2012/02/01/new-york-in-vendita-lappartamento-di-colazione-da-tiffany/
slug: new-york-in-vendita-lappartamento-di-colazione-da-tiffany
title: New York, in vendita l'appartamento di "Colazione da Tiffany".
wordpress_id: 11153
image: uploads/2012/02/Colazione-Tiffany.jpg
categories:
- Cinema
- Intrattenimento
tags:
- New York
---


Al piano terra ampio soggiorno con grandi finestre, sala da pranzo con camino, cucina e lavanderia. Al secondo piano due camere da letto dotate ciascuna di un proprio bagno, libreria e una terza camera con camino e toilet. Ingresso indipendente dal giardino con solarium e veranda.

L'appartamento, in vendita, si trova al 169 Est 71ma Strada nell'Uppear East Side di Manhattan, **New York**. Costo dell'immobile 5 milioni e 850 mila dollari.

Fin qui nulla di strano (a parte il prezzo che lo rende davvero accessibile a pochi), potrebbe trattarsi di un qualsiasi immobile di una delle zone più prestigiose della grande mela.

C'è però un particolare che giustifica forse un simile costo e che rende speciale l'immobile : si tratta dello stesso appartamento in cui venne girato 51 anni fa (precisamente nel 1961) la celebre pellicola "**Colazione da Tiffany**", un'icona per il mondo del cinema.

Il film, interpretato da **Audrey Hepburn** e George Peppard e tratto dall'omonimo romanzo di Truman Capote, racconta la storia di Holly, una giovanissima ragazza di grande fascino che per vivere è costretta a fare la prostituta d'alto bordo. Il suo desiderio è sposare un uomo ricco che le regali i gioielli dell'amato negozio Tiffany ma l'incontro con un giovane scrittore in cerca d'ispirazione cambierà per sempre la sua visione della realtà.

Chi comprerà ora questo pezzo di storia?
