---
author: Radio Rebelde
comments: true
date: 2010-07-18 09:57:06+00:00
layout: post
link: http://www.atomodelmale.it/2010/07/18/alitalia-prove-di-fusione-con-air-france/
slug: alitalia-prove-di-fusione-con-air-france
title: Alitalia. Prove di fusione con Air France?
wordpress_id: 7639
image: uploads/2010/07/alitalia-air-france.jpg
categories:
- Economia
- Italia
- Trasporti
tags:
- Air France
- Alitalia
- Fusione
- Joint Venture
---

**Alitalia** si è unita infatti alla joint venture transatlantica con **Air France-Klm** e **Delta Air Lines** che consente alle quattro compagnie partner la condivisione di costi e ricavi delle proprie rotte attraverso l'Atlantico.

Con l'aggiunta della compagnia italiana l'alleanza esprime circa il 26% circa dell'intera capacità delle rotte transatlantiche, con ricavi annui stimati per oltre 10 miliardi di dollari.

Grazie alla joint venture i passeggeri avranno un accesso privilegiato al più grande network transatlantico del mondo, con quasi 250 voli e 55 mila posti offerti al giorno e che oggi comprendono 20 voli giornalieri tra 5 scali negli Usa e gli aeroporti di Roma Fiumicino e di Milano Malpensa.

L'alleanza rappresenta un accordo a lungo termine con durata almeno fino al 31 marzo 2022. Con l'ingresso di Alitalia nella joint venture, Roma diventa il settimo degli hub principali (Amsterdam, Atlanta, Detroit, Minneapolis, New York-Jfk e Paris-Cdg).
Non ci sarà però un aumento dell'offerta di voli diretti ai passegegri dall'Italia. Anzi con l'orario estivo Alitalia ha ridotto da Malpensa a New York i voli a 4 la settimana, anziché uno al giorno.

Nonostante tutti gli indizi portino ad una eventuale fusione futura **Sabelli** ha poi ancora escluso che questa nuova alleanza costituisca una prima tappa verso la fusione con Air France-Klm,peraltro gia' azionista di maggioranza della nuova Alitalia.

Queste le parole dell'ad: "_Air france, con il 25%, è già azionista di maggioranza di Alitalia. Non c'è nei nostri piani nè nelle nostre prospettive, una fusione con AirFrance-Klm. Il fatto dirimente è quello che stiamo facendo Joint venture virtuali che hanno gli stessi benefici del merger (fusioni) ma tenendo le compagnie separate fino a quando ciò ha senso. Non c'è alcun piano di fusione_".
Quindi? Non è una fusione vera e propria, ma poco ci manca.
