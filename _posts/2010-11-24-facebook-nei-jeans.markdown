---
author: Radio Rebelde
comments: true
date: 2010-11-24 20:49:05+00:00
layout: post
link: http://www.atomodelmale.it/2010/11/24/facebook-nei-jeans/
slug: facebook-nei-jeans
title: Facebook nei jeans.
wordpress_id: 8339
image: uploads/2010/11/dev.jpg
categories:
- Facebook
- Giovani
- Social Network
tags:
- AngelDevilTouch
- Facebook
- Jeans
- Poken
---

Ebbene sì, anche i **jeans** non hanno resistito al fascino dei social network.

A portare facebook, msn, twitter e simili direttamente sulla pelle sono i jeans tecnologici **AngelDevilTouch**, i primi dotati di social network device.

Il nuovo modello di Jeans "AngelDevil Touch"sarà dotato di una speciale chiavetta USB dotata di un ricevitore/trasmettitore. Quando due persone si sfiorano, facendo toccare gli apparecchi per qualche secondo, c'è uno scambio di dati. Per leggerli, però, occorre collegare i dispositivi al pc.

Le informazioni da scambiare possono essere di tutti i tipi, dal semplice biglietto di visita a foto e brani musicali, esattamente come in qualunque social network, con la differenza che, qui, il processo è invertito, dall'incontro reale – requisito minimo per il contatto – si arriva, infatti, a quello virtuale. Tutte le informazioni passano per il sito del brand, dove ogni utente, o meglio acquirente, crea il proprio profilo, o, se preferisce, più profili con ciò che vuole far sapere agli altri membri della community.

La chiavetta, che si chiama **Poken**, ha un suo spazio apposito nella tasca dei Jeans "AngelDevil Touch". Di ritorno a casa, entrambi potranno collegare il Poken al PC, proprio come una normalissima chiavetta USB ed accedere a rispettivi dati: avere a portata di mano e-mail, numero di telefono e persino il Profilo di Facebook, il contatto Messenger ed ogni altro dato contenuto nel Biglietto da Visita dell'altro.
