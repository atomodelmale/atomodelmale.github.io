---
author: Radio Rebelde
comments: true
date: 2012-11-25 10:32:56+00:00
layout: post
link: http://www.atomodelmale.it/2012/11/25/in-arrivo-il-green-train-treno-verde/
slug: in-arrivo-il-green-train-treno-verde
title: In arrivo il Green Train (Treno Verde)
wordpress_id: 12307
image: uploads/2012/11/green-train.jpg
categories:
- Trasporti
tags:
- Tav
- Treno Verde
---


Mentre noi siamo ancora a dibatterci sul Tav o No-Tav, in Svezia si sta già pensando alla nuova generazione di Treni Ad Alta Velocità.

Il Gröna Tåget o **Green Train**, è il pendolino elettrico progettato in **Svezia** grazie alla stretta collaborazione tra la Società ferroviaria svedese, la canadese Bombardier (quelli che fanno anche i Canadair), il Royal Institute of Technology di Stoccolma e molti altri partner, leader mondiali nelle soluzioni innovative per il trasporto.

Il treno verde è completamente ecologico e può percorrere lunghe tratte, senza aver bisogno di una locomotiva trainante, utilizzando le stesse rotaie riservate ai normali treni ad alta velocità, sulle quali riesce a raggiungere i **303 chilometri orar** i grazie alla progettazione aerodinamica e agli efficienti motori in grado di recuperare l'energia cinetica della frenata.

Il Gröna Tåget offre una resa energetica del 30-35 per cento, velocità elevata e costante, mantenuta anche in curva.

I viaggi effettuati a bordo di un treno elettrico risultano a basso consumo per chilometro percorso e per passeggero trasportato, con la possibilità anche di sfruttare l'elettricità generata da fonti rinnovabili. Inoltre il rumore conseguente al passaggio dell'aria sulla superficie esterna del convoglio è completamente eliminato, così come l'attrito tra ruote e rotaie, grazie alla presenza di ammortizzatori e barriere assorbi-rumore che hanno ridotto notevolmente l'impatto acustico del treno in movimento.
