---
author: thesave
comments: true
date: 2009-07-18 17:40:31+00:00
layout: post
link: http://www.atomodelmale.it/2009/07/18/cessione-del-quinto-da-ultima-spiaggia-a-meta-obbligata/
slug: cessione-del-quinto-da-ultima-spiaggia-a-meta-obbligata
title: Cessione del Quinto, da ultima spiaggia a meta obbligata
wordpress_id: 5222
image: uploads/2009/07/prestito.jpg
categories:
- Crisi
- Economia
tags:
- Consumo
- Lavoro
- Mutui
---

Debiti, potere d'acquisto sempre minore e cassintegrazioni a tappeto: senz'ombra di dubbio oltre al tempo tutt'altro che stabile, **l'estate 2009** sarà ricordata come **una delle più nere – economicamente – per i lavoratori italiani**.

E' innegabile che una grossa fetta di responsabilità sia legata alla **condotta creditizia delle banche**, che sempre più malvolentieri prestano denaro a privati ed aziende. Proprio a causa della succitata stretta creditizia bancaria, gli analisti di settore hanno registrato un **impressionante picco di richieste** di prestiti personali tramite la così detta **Cessione del Quinto. Consumi e Cessioni**

Iniziamo con ordine: cos'è il **credito a consumo** e cosa significa la "**Cessione del Quinto**"?

Un credito a consumo non è altro che un **finanziamento destinato a persone fisiche** (niente aziende e società quindi) che, come dice la parola stessa, viene richiesto per **sostentare un consumo** - **o spesa finalizzata**. Pagando le rate del finanziamento, è possibile **rateizzare l'onere acquisito**, affrontato per fronteggiare le spese d'acquisto di un bene (macchina, moto, ecc..).

In questo caso **la persona contratta direttamente** il finanziamento, in funzione della propria solvibilità e dello scopo per cui lo stipula – se dico **Basilea II** spero vi s'illumini una lampadina.

Al contrario, la "**Cessione del Quinto**" è la richiesta da parte di una persona fisica – il lavoratore – di **un finanziamento non finalizzato** (spese varie come affitto, vacanze, ecc...) in cui l'unico dato che "sta a cuore" alla banca è sapere che **il contraente ha un lavoro**: tramite la Cessione del Quinto è infatti **l'azienda datrice di lavoro** che **paga** le rate del mutuo all'ente creditizio, deducendo tale somma da **un quinto dello stipendio del dipendente**.

Come avrete già capito, **questo tipo di finanziamento piace molto alle banche** – unici istituti che possono erogare tale sovvenzione,**sicure di rientrare del prestito**, sono ben felici di concedere il mutuo ad un lavoratore che, al contrario, si vede **decurtato lo stipendio** (di norma già risicato) e si sobbarca un **prestito ad un tasso d'interesse superiore in media di 1/2 punti percentuali** rispetto ai normali prestiti personali.

**E la banca conCede**

Come scrivevo nel cappello introduttivo, le rilevazioni degli analisti di settore hanno confermato – purtroppo – **una crescita allarmante delle erogazioni di prestiti tramite la Cessione del Quinto**, mentre al contrario la stipula di crediti a consumo ha subito un tracollo verticale.

**Perché?** Sempre la stra-citata **crisi economico/finanziaria**: se prima ci s'indebitava per comprarsi la macchina, adesso si è costretti ad affrontare un finanziamento perché si fa fatica ad arrivare a fine mese con la propria paga.

Ovviamente **le banche non danno una mano, aumentando i requisiti di solvibilità** – io sarò malizioso, ma mi viene da pensare che ci marcino un po' sopra, non trovate?!

Per questo ed altri motivi, la richiesta di finanziamenti tramite **la Cessione del Quinto è passata da "ultima spiaggia" a "routine giornaliera"**: come non dare ragione ad associazioni, sindacati e partiti dei lavoratori che ogni giorno si lamentano per mettere un freno "governativo" a questa giungla speculativa!
