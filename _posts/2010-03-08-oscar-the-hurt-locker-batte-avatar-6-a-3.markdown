---
author: Il Gorgonauta
comments: true
date: 2010-03-08 15:54:51+00:00
layout: post
link: http://www.atomodelmale.it/2010/03/08/oscar-the-hurt-locker-batte-avatar-6-a-3/
slug: oscar-the-hurt-locker-batte-avatar-6-a-3
title: Oscar, The Hurt locker batte Avatar 6 a 3.
wordpress_id: 6939
image: uploads/2010/03/Sandra-Bullock.jpg
categories:
- Cinema
tags:
- Avatar
- Oscar
- Premio
- Sandra Bullock
---

**6-3.[![]({{ site.baseurl }}/uploads/2010/02/Oscar.jpg)]({{ site.baseurl }}/uploads/2010/02/Oscar.jpg)**

6-3, in questo caso, non è il risultato di un set di una partita di tennis bensì il verdetto della notte degli **Oscar** in merito alla sfida tra i suoi 2 principali protagonisti, The Hurt locker e Avatar.

**Trionfo per The Hurt Locker**.

La pellicola **The Hurt Locker** vince ben **6** statuette, tra cui quelle più prestigiose, ossia miglior film e regia. Ma si porta a casa anche quelle per il miglior montaggio, per il miglior montaggio e missaggio del suono e infine per la migliore sceneggiatura originale.

La pellicola indipendente e d'attualità con un basso budget batte quindi il kolossal di fantascienza milionario e il talento femminile prevale su quello maschile. **Kathryn Bigelow**, regista di _The Hurt Locker_, diventa così la prima donna, nella storia degli oscar a vincere nella categoria miglior regia e batte l'ex marito James Cameron.

**Delusione per Avatar**.

Se **Avatar** ha trionfato nei botteghini di tutto il mondo e ha fatto registrare incassi milionari non è andata altrettanto bene la notte degli oscar.

Il Kolossal firmato **James Cameron** vince solo in alcune categorie tecniche (miglior scenografia, fotografia ed effetti speciali) e lascia a un'altra pellicola l'onore dei riflettori.

**Gli altri premi.**

[![]({{ site.baseurl }}/uploads/2010/03/Sandra-Bullock.jpg)]({{ site.baseurl }}/uploads/2010/03/Sandra-Bullock.jpg)

Festeggiano, rispettivamente come miglior attrice e come miglior attore protagonista, **Sandra Bullock** per _The blind side_ e **Jeff Bridges** per _Crazy heart_. In evidenza anche **Up**, miglior film d'animazione e migliore colonna sonora. 2 italo americani invece, Mauro Fiore per la fotografia di Avatar e Michael Giacchino per le musiche di Up, portano un pò d'Italia nella magica notte degli Oscar.

La miglior pellicola straniera è l'opera argentina _El secreto de sus ojos_ di Juan Josè Campanella mentre **Star Trek** vince il premio come miglior trucco. Il miglior documentario è il film _The Cove_ di Louie Psihoyos  mentre T_he young Victoria _si porta a casa la statuetta per i migliori costumi.

**I grandi Sconfitti.**

Grandi sconfitti di questa edizione degli oscar, oltre ad _Avatar_, volti noti del cinema come **_Meryl Streep_**(in corsa per _Julie & Julia_), Helen Mirren (candidata per _The Last Station_) e **Morgan Freeeman** (nominato per_ Invictus_). Anche **Quentin Tarantino**, dopo aver ricevuto 7 nomination per i suoi _Bastardi senza Gloria_, si è dovuto accontentare di una sola statuetta con Cristoph Waltz, vincitore nella categoria miglior attore non protagonista.
