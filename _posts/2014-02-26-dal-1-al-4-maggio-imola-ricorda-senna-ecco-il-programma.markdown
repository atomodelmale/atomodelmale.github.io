---
author: Radio Rebelde
comments: true
date: 2014-02-26 18:16:09+00:00
layout: post
link: http://www.atomodelmale.it/2014/02/26/dal-1-al-4-maggio-imola-ricorda-senna-ecco-il-programma/
slug: dal-1-al-4-maggio-imola-ricorda-senna-ecco-il-programma
title: Dal 1 al 4 Maggio Imola ricorda Senna. Ecco il programma
wordpress_id: 14293
image: uploads/2014/02/senna.jpg
categories:
- Motori
- Sport
tags:
- Biglietto
- Imola
- Programma
- Senna
---

L'Autodromo **Enzo e Dino Ferrari di Imola** aprirà i cancelli dall'**1 al 4 maggio** prossimi a tifosi ed appassionati per una serie di eventi in ricordo del grande **Ayrton Senna** a 20 anni dalla tragica scomparsa.

I cancelli dell'autodromo si apriranno per accogliere appassionati e curiosi che vorranno celebrare il proprio omaggio al campione brasiliano e al collega austriaco **Roland Ratzenberg** a sua volta vittima del gran premio di San Marino del 1994.

Sono attesi **_Nicola Larini_** e **Mika Hakkinen**, secondo e terzo sul podio di quel «maledetto» gran premio di vent'anni fa vinto da Michael Schumacher, al quale tutta l'organizzazione manda un messaggio di pronta guarigione.

L'ingresso nei 4 giorni al circuito Enzo e Dino Ferrari costerà 10 euro (gratis i bambini sotto i 12 anni) e ci sarà una quota di iscrizione per chi partecipa alle gare podistiche e ciclistiche.

Nell'arco delle quattro giornate il circuito di Imola aprirà il paddock, i box e il circuito a tutti coloro che vorranno rendere omaggio all'indimenticabile pilota brasiliano. Ci saranno anche le "sue" monoposto, le McLaren e le Williams, ma anche tanti cimeli, foto, filmati inediti, modellini radiocomandati per i più piccoli, prove libere e gare di kart.

Ecco il programma dettagliato:

**Mercoledì 30 aprile**
ore 18.00: Duomo di Imola, Santa Messa in memoria di Ayrton Senna e Roland Ratzenberger

**Giovedì 1 maggio**
ore 9.00: autodromo, Tributo a Senna – tutti in pista con auto e moto
ore 13.00: inaugurazione Ayrton Senna Tribute 1994/2014
ore 13.45: curva del Tamburello, cerimonia di commemorazione
ore 15.00: Museo Costa (autodromo), inaugurazione mostra auto e cimeli Ayrton Senna; area box: inaugurazione mostre fotografiche e Formula 1 Ayrton Senna
ore 15.30: Media Center, incontri e testimonianze
ore 18.00: stadio Romeo Galli, Imola, Partita del Cuore Nazionale Piloti
ore 21.00: terrazza pit lane, cena di gala di beneficenza con proiezione Multivision Ayrton

**Venerdì 2 maggio**
ore 9.30: prove libere e qualificazioni (piloti F1)
dalle ore 10.00: incontri, testimonianze, dibattiti
ore 11.30: gara sprint
ore 13.00: premiazione e inizio prove libere e qualificazioni (gara endurance a squadre)
ore 14.30: gara Endurance
ore 20.15: area Media Center, premiazioni
ore 21.30: paddock, concerto

**Sabato 3 maggio**
ore 9.00: circuito, parate ed esibizioni di Formula 1, Sportcars e Granturismo
ore 13.00: circuito, visite guidate all'Autodromo di Imola su navetta
ore 14.30: circuito, parate ed esibizioni di Formula 1, Sportcars e Granturismo
ore 21.30: area Media Center, proiezione del docu-film Senna di Asif Kapadia

**Domenica 4 maggio**
ore 8.30: circuito, Run Memorial Senna. Gara podistica con premiazione alle ore 12.00
ore 12.30: Bike Memorial Senna. Gara ciclistica con premiazione ore 15:15
ore 15.30: Transappeninica. Gran parata auto storiche
ore 16.30: apertura al pubblico della pista e conclusione della manifestazione
