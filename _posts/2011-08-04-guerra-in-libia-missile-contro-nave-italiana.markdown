---
author: Il Gorgonauta
comments: true
date: 2011-08-04 14:17:00+00:00
layout: post
link: http://www.atomodelmale.it/2011/08/04/guerra-in-libia-missile-contro-nave-italiana/
slug: guerra-in-libia-missile-contro-nave-italiana
title: Guerra in Libia, missile contro nave italiana.
wordpress_id: 10049
image: uploads/2011/08/fregata-bersagliere.jpg
categories:
- Italia
- Notizie
tags:
- Libia
- Nave
---


Nella mattinata di ieri un **missile** proveniente dalla Libia ha mancato di circa 2 km la **fregata Bersagliere** della Marina Militare. Dopo una prima immediata smentita l'**attacco** è stato rivendicato dal portavoce del governo libico e sarebbe stato lanciato da truppe fedeli a Mu'ammar Gheddafi.

Il nostro Ministro della Difesa, Ignazio La Russa, invece ha escluso che la nave italiana fosse l'obiettivo del missile libico e ha archiviato la rivendicazione libica come "mera propaganda".

L'episodio è avvenuto intorno alle 10.40 di mercoledì quando l'equipaggio della fregata Bersagliere, in pattugliamento nelle acque antistanti l'area di Zlitan, a 10 miglia dalla costa, ha visto arrivare il missile.

Prima e' stata avvistata una traccia radar, poi il bersaglio e stato avvistato ad occhio nudo. Dopo che l'ordigno è precipitato in mare sono scattate immediatamente le procedure di sicurezza e la nave si è allontanata portandosi in acque più sicure.

Rimane il dubbio sulla vera natura dell'ordigno, se un missile terra aria che non abbia raggiunto il proprio obiettivo e sia poi caduto in mare (o che sia stato utilizzato come proiettile d'artiglieria, cioè con traiettoria balistica senza guida radar) o un razzo finito in mare in una fase di combattimenti terrestri lungo la costa.

