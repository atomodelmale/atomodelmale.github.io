---
author: Radio Rebelde
comments: true
date: 2017-08-26 14:42:08+00:00
layout: post
link: http://www.atomodelmale.it/2017/08/26/addio-al-gelato-alla-vaniglia-costera-troppo/
slug: addio-al-gelato-alla-vaniglia-costera-troppo
title: Addio al gelato alla Vaniglia. Costerà troppo
wordpress_id: 18415
image: uploads/2017/08/vaniglia-1.jpg
categories:
- Economia
tags:
- Gelato
- Madagascar
- Vaniglia
---

Pensavate che almeno un gelato alla vaniglia ve lo potevate permettere?
Un ciclone che si è abbattuto sul **Madagascar**, sta facendo sussultare il mercato del gelato artigianale con i prezzi della vaniglia che stanno andando alle stelle, costringendo molti produttori del settore a rimuovere dai menù tutto quel che riguarda la vaniglia.

Il Madagascar è principale produttore al mondo di vaniglia, basti pensare che, nel 2014, sulle 7746 tonnellate prodotte in tutto il mondo, 3719 venivano proprio da lì, con l'Indonesia a seguire con 2000 e altri paesi come Papua Nuova Guinea e Messico staccatissimi.

Da quando il disastroso **Enawo** si è abbattuto sulle piantagioni di bacche, la quotazione in Borsa della vaniglia è aumentata a dismisura, tanto da raggiungere la cifra record di **500 euro al chilo**, contro i 150 euro a cui veniva scambiata prima del ciclone.

La catena inglese di gelaterie **Oddono**, ha dovuto aumentare il prezzo del gusto Vaniglia del Madagascar e Baobab, mentre Oppo, altra catena che fa ottimi gelati, ha dovuto addirittura eliminare temporaneamente il gusto vaniglia dal menu. Il gusto vaniglia, se è fatto con vaniglia vera, non potrà più costare 2 euro o giù di lì, quindi sappiate che a quel prezzo forse non è genuino come vogliono farvi credere.

In seguito al ciclone, a parte i disastri causati, per la prima volta nella loro vita, i contadini malgasci stanno guadagnando abbastanza denaro da costruire case di cemento e non di legno di palma, e possono mandare i figli a scuola anche dopo il "secondo grado".
