---
author: Il Gorgonauta
comments: false
date: 2007-11-23 15:45:56+00:00
layout: post
link: http://www.atomodelmale.it/2007/11/23/sapori-e-dissapori/
slug: sapori-e-dissapori
title: Sapori e dissapori.
wordpress_id: 876
image: uploads/2008/10/catherine_zeta_jones2.jpg
categories:
- Cinema
- Commedia
- Intrattenimento
tags:
- Catherine Zeta-Jones
- Chef
---

**Trama **. Kate Armstrong (Catherine Zeta Jones) è primo** chef **in un importante ristorante di New York. Tuttavia la sua vita è vuota e solitaria dato che il suo lavoro e la cucina sono i suoi unici interessi. Inoltre non si fida di nessuno e al lavoro è perfezionista, autoritaria e non sopporta le critiche. All'improvviso però la sua vita viene sconvolta dall'arrivo della nipotina Zoe, di  appena 9 anni, e di un nuovo chef in cucina, che sembra volergli soffiare il posto. Kate così dovrà affrontare nuovo sfide e mettersi in gioco.** Recensione**. Ecco a voi quella che potrebbe definirsi una commedia tra i fornelli, in un periodo dove cuochi e pietanze vanno forte (vedi il successo di _Ratatouille_). Tuttavia quella che all'apparenza poteva sembrare solo una piacevole storia d'amore si rivela qualcosa di più profondo e interessante.cucinare. Un carattere forte e aspro, dovuta ad un'infanzia non facile e ad un lavoro che impone molta severità e sacrificio. Tutto cambia quando la sorella muore in un incidente stradale e a Kate viene affidata la custodia della nipotina Zoe. Ma Kate a riguardo non ha nessuna esperienza e la bambina soffre terribilmente per la mancanza della mamma. Oltre a queste difficoltà al lavoro sorge un nuovo problema: si tratta di Nick Palmer, un cuoco di origini italiane, assunto nel ristorante per aiutare Kate.

Ben presto la sua simpatia e vitalità fanno colpo in cucina e mettono a repentaglio il posto di lavoro del primo chef. Kate, come detto, non ha amici nè relazioni sentimentali. Al lavoro comanda a bacchetta i suoi sottoposti e raramente si regala un sorriso. La sua vita è fatta di solitudine e di abitudini, e nulla può distrarla dal lavoro e dalla sua unica passione.

![]({{ site.baseurl }}/uploads/2008/10/catherine_zeta_jones2.jpg)

Fino a questo punto nulla di straordinario ma la vera sorpresa accade nella seconda parte del film quando Kate abbandona il suo aspro carattere. Ecco allora il tema della pellicola : nella vita occorre mettersi in gioco, assumere dei **rischi** e non lasciarsi incatenare dalle proprie abitudini e considerazioni. Kate non sa cosa l'aspetta ma decide, lo stesso, di rischiare. Nessuno può sapere se si tratta della scelta giusta o sbagliata ma a volte l'azzardo conduce a belle soddisfazioni. E chiudersi in se stessi, non fidarsi di nessuno e tenere tutto sotto controllo, non lasciandosi mai andare, come pensa Kate, non è la ricetta per il successo.

Assieme a questo prezioso insegnamento nel film compare un cast di tutto rispetto : il premio oscar **Catherine Zeta-Jones**, nel ruolo di un affascinante chef scorbutico per cui si prova grande simpatia, **Aaron Eckhart**, che tutti ricordano per _Thank you for smoking_ e Abigail Breslin, la simpaticissima Olive di _Little Miss Sunshine_ che qui regala un'altra convincente interpretazione. Insomma commedia completa, che nonostante qualche stereotipo di troppo (italiani allegri pasticcioni e amanti della musica classica, ecc), fila liscia tra la drammaticità di una morte improvvisa e dell'affido (ricordando molto _Quando meno te lo aspetti_ con Kate Hudson) e il romanticismo di una storia d'amore tra 2 caratteri opposti ma completi. Aggiungiamo una vivace e spensierata colonna sonora e la cena è servita.

100 minuti di gustosa fiaba, e lo spettatore, contento che si verifichi alla fine quello che è giusto, si gode un piccolo senso di perfezione.

Il Gorgonauta. 
