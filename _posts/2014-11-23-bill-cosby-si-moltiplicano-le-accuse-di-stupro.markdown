---
author: Il Gorgonauta
comments: true
date: 2014-11-23 16:00:22+00:00
layout: post
link: http://www.atomodelmale.it/2014/11/23/bill-cosby-si-moltiplicano-le-accuse-di-stupro/
slug: bill-cosby-si-moltiplicano-le-accuse-di-stupro
title: Bill Cosby, si moltiplicano le accuse di stupro
wordpress_id: 15159
image: uploads/2014/11/Bill-Cosby.jpg
categories:
- Notizie
tags:
- Bill Cosby
- Stupro
- Usa
---

Bill Cosby, il popolare attore della serie tv _I Robinson_, è stato accusato di stupro. Le accuse sono però salite a nove, promosse da altrettante donne. Il celebre comico è stato costretto ad annullare due show sulla NBC e Netflix che lo vedevano protagonista.

Cosby al momento si è rifiutato di rispondere alle accuse, affidandosi ai legali che hanno definito gli attacchi "storie inconsistenti e di pura fantasia".  Le parole con cui viene descritto il comico non sono certo lusinghiere: viene infatti definito "un vero mostro".

L'accusa proviene da Carla Ferrigno, moglie di Lou Ferrigno, alias l'Incredibile Hulk. La donna ha infatti definito il comico come un vero mostro, mentre nel 1967 cercava di respingere le sue avance durante una visita nella sua casa. Secondo il racconto della donna, un amico di Cosby aveva combinato un'uscita di coppia anche con l'attore e la moglie. Dopo cena i quattro sono andati a casa del comico  per finire la serata con una partita di biliardo nel seminterrato.

"A un certo punto mi sono ritrovata sola con lui - ha raccontato Carla Ferrigno - mi ha afferrata e mi ha stretta a lui baciandomi in bocca ma in modo molto brusco. Sono riuscita a svincolarmi e sono scappata". La donna ha spiegato che, all'epoca, ha preferito tacere per il timore di non essere creduta.

Le accuse stanno procurando un duro colpo alla carriera e alla reputazione di Cosby. Oltre alla cancellazione dei due show, Cosby ha annullato anche una un'apparizione al _David Letterman Show_. Per il momento, non è mai andato di fronte a un giudice o a una giuria per essere giudicato in ordine alle accuse che lo riguardano. E a uno spettacolo tenuto dal comico nella cittadina americana di Melbourne, al Maxwell King Center, hanno assistito circa duemila persone.
