---
author: Il Gorgonauta
comments: false
date: 2007-10-17 21:22:16+00:00
layout: post
link: http://www.atomodelmale.it/2007/10/17/festa-del-cinema-di-roma-2007/
slug: festa-del-cinema-di-roma-2007
title: Festa del cinema di Roma 2007.
wordpress_id: 846
image: uploads/2008/10/loren01.jpg
categories:
- Blog
- Cinema
- Festività
tags:
- Roma
- Sophia Loren
---

Dal 18 al 27 ottobre si terrà la **seconda edizione** della **Festa del cinema di Roma**. L'evento non è solo una rassegna cinematografica ma anche una vera e propria festa, un luogo di incontro per discutere di cinema, musica, moda e letteratura. Il programma artistico si divide in **5 sezioni**:

	
  * _Premierè _(dedicata a grandi anteprime italiane e non)

	
  * _Il lavoro dell'attore_ (rende omaggio ad un grande attore/attrice con proiezione di pellicole inerenti o comunque collegate)

	
  * _Competizione_ (assegna tra 14 pellicole provenienti da tutto il mondo il premio per il miglior film, attore e attrice)

	
  * _Extra_ (dedicata a tutto quello che cinema non è ma ci assomiglia)

	
  * _Alice nella città_ (dedicata al cinema per i più piccoli)

(Nel 2006) la manifestazione è stata fortemente voluta e sponsorizzata dal sindaco di Roma Walter Veltroni grande appassionato di cinema, ed è organizzata dalla Fondazione Musica per Roma. Veltroni è presidente del Comitato di Fondazione di CINEMA. Festa Internazionale di Roma, mentre il presidente della Fondazione, Goffredo Bettini, è stato nominato a capo del consiglio direttivo, cui fanno capo il "Comitato Scientifico", di cui è coordinatore Mario Sesti (Il lavoro dell'Attore), il direttore generale Giorgio Gosetti, Maria Teresa Cavina (responsabile internazionale), Piera Detassis (responsabile della sezione Première) e Gianluca Giannelli (responsabile della sezione Alice nella città). La manifestazione è promossa, oltre che dal Comune di Roma e dalla Camera di Commercio di Roma, dalla Regione Lazio, dalla Provincia di Roma, dalla Banca Nazionale del Lavoro (BNL) e da partner tecnici e sponsor di settore.

(Fonte [wikipedia](http://it.wikipedia.org/wiki/Festa_Internazionale_di_Roma)).

Nella prima sezione (Premierè) sono presenti alcune anteprime degne di nota: _Into the Wild_ alla cui regia troviamo Sean Penn, _La terza madre_ di Dario Argento (opera con cui il regista chiude la trilogia delle 3 madri dopo Suspiria e Inferno), _Youth without youth_ di F.F Coppola, _Things we Lost in the Fire_ nel cui cast compaiono premi oscar come Halle Berry o Benicio Del Toro (miglior attore non protagonista), _Rendition_ con Meryl Streep e infine_ Elizabeth - The golden Age_ con Cate Blanchett.

![]({{ site.baseurl }}/uploads/2008/10/loren01.jpg)

Nella sezione Competizione 2 film fuori concorso sono molto attesi per il ritorno alla regia di due Grandi del cinema : R.Redford con _Lions for lambs _e S.Lumet con _Before the Devil Knows You're Dead_. **Madrina** dell'edizione_ Sophia Loren_ (a lato), a cui è dedicata parte della sezione Il lavoro dell'attore. A Roma quindi grandi attori e registi : oltre a quelli già citati faranno al loro comparsa star come Monica Bellucci, Tim Robbins, Tom Cruise e altri ancora. A decidere quale sarà il miglior film, attore e attrice una giuria composta da 50 persone comuni affiancate e coordinate da grandi personalità del cinema mondiale. Al vincitore assegnato anche un premio in denaro. Per chi ne volesse sapere di più consiglio il [sito ufficiale](http://www.romacinemafest.org/romacinemafest/) della manifestazione.

Il Gorgonauta.
