---
author: Radio Rebelde
comments: true
date: 2016-04-19 20:17:44+00:00
layout: post
link: http://www.atomodelmale.it/2016/04/19/david-donatello-2016/
slug: david-donatello-2016
title: David Donatello 2016
wordpress_id: 16687
image: uploads/2016/04/aaadaviddavid.jpg
categories:
- Cinema
tags:
- '2016'
- David
- Donatello
---

Ieri notte si è tenuta la cerimonia di premiazione dei **David di Donatello**, i riconoscimenti assegnati al cinema italiano che, quest'anno compiono 60 anni.
Il grande trionfatore è stato **"Lo Chiamavano Jeeg Robot"** che si è aggiudicato sette premi: miglior regista esordiente a **Gabriele Mainetti**, miglior produttore, miglior attrice protagonista **Ilenia Pastorelli**, miglior attore protagonista **Claudio Santamaria**, miglior attrice non protagonista **Antonia Truppo**, miglior attore non protagonista **Luca Marinelli** e miglior montaggio.
Il Miglior film è andato però a **‘Perfetti sconosciuti'** di Paolo Genovese che ha conquistato la statuetta anche per la migliore sceneggiatura.

Un applauso a **Sky** che ha trasformato i David da una noia mortale ad un evento, semplicemente copiando il format più blasonato degli Oscar e a Cattelan , divertente ed energico, l'incarnazione del presentatore del futuro.

Il cinema italiano si riscopre ancora una volta in salute, soprattutto per la capacità di offrire prodotti diversi destinati a platee diversificate, sdoganando quell'idea di cinema italiano sempre uguale a se stesso.
L'importanza del cinema era stata espressa anche da **Mattarella** la mattina quando incontrando registi, produttori, attori ha sottolineato come _"Il futuro ha la porta aperta e sta alla nostra intelligenza attraversarla. L'Italia ha bisogno di un cinema vivo, e voi di leggi e strutture che vi consentano di affrontare le sfide del mercato a testa alta"._
