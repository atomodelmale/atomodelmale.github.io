---
author: thesave
comments: true
date: 2010-12-28 23:23:21+00:00
layout: post
link: http://www.atomodelmale.it/2010/12/29/la-top-5-dei-modi-in-cui-il-cervello-ci-boicotta-e-i-metodi-per-evitarlo/
slug: la-top-5-dei-modi-in-cui-il-cervello-ci-boicotta-e-i-metodi-per-evitarlo
title: La top 5 dei modi in cui il Cervello Ci Boicotta (e i metodi per evitarlo)
wordpress_id: 8603
image: uploads/2010/12/Brain.jpg
categories:
- Società
tags:
- Cervello
- Hacking
- Vita
---

Un po' di tempo fa mi ripromisi di parlare, sulle pagine digitali dell'Atomo, di un interessante articolo di lifehacker.com intitolato "_[Top 10 Ways Your Brain Is Sabotaging You (and How to Beat It)](http://lifehacker.com/5611547/top-10-ways-your-brain-is-sabotaging-you-and-how-to-beat-it)_", titolo senz'altro lungo ma esplicativo.

**Il Cervello, nostro acerrimo rivale**

![]({{ site.baseurl }}/uploads/2010/12/Brain.jpg)

Sembra scontato vedere il mondo per quello che è, **la realtà è quella che si presenta davanti a noi**, tutti i giorni, uguale per ognuno di noi.

**Nulla di più sbagliato di questo**, visto che ogni persona è diversa e oltre a guardare – con gli occhi – vede ed interpreta la realtà col proprio cervello.

Facendo una sagace comparazione con il mondo televisivo, se **gli occhi sono le telecamere che riprendono lo spettacolo della vita**, **il cervello è la sala di regia** che, montando le informazioni, permette agli spettatori di realizzare cosa gli sta succedendo intorno.

Il modo in cui viene montata l'informazione, i suoni, le immagini, **la sequenzialità degli accadimenti modificano l'interpretazione** che lo spettatore può darne. Allo stesso modo il nostro cervello elabora informazioni e trae conclusioni servendosi dei dati che ritiene più importanti per prossimità e facilità d'interpretazione.

**Esercizi per la Mente**

Anche se ammettiamo che il nostro ragionamento sia assolutamente razionale, cioè alieno da pregiudizi, emozioni, stati d'animo e via discorrendo, non è detto che l'interpretazione della realtà data dal nostro cervello sia giusta.

Tale interpretazione è frutto di un ragionamento fatto sui presupporti – la sequenza delle informazioni, il montaggio dell'esempio precedente – che, se sbagliata o viziata, porta a **conclusioni** senza dubbio **corrette**, ma **per l'ambiente sbagliato**!

Ecco il perché di quel decalogo dei "10 modi in cui il tuo cervello ti boicotta" dell'articolo menzionato nel cappello introduttivo. Per analogia ho scelto 5 di quei 10 punti, selezionati e rimaneggiati sulla base di esperienze e studio personali, per stilarne la mia top 5:

![]({{ site.baseurl }}/uploads/2010/12/battery.jpg)

1. **L'Energia Decisionale limitata**: un sinonimo di "energia decisionale" potrebbe essere la "forza di volontà" che ci permette di prendere le decisioni e di metterle in pratica.

**Maggiore è la complessità della decisone** da prendere e **maggiore è l'energia richiesta** per prenderla.

Una volta esaurita questa energia diventa difficile sforzarsi ulteriormente su altre decisioni, è il tipico problema di chi, per lavoro o studio, deve impegnarsi molto per conseguire dei risultati – soprattutto se si lavora controvoglia, affaticandosi doppiamente – e che, una volta rincasato non resiste a mangiare, fumare o bere eccessivamente: **non è per pigrizia, ma per mancanza di "energia decisionale"**.

> **_In Breve_** _: l'energia decisionale esiste, è limitata e viene consumata dalle decisioni e dagli sforzi di volontà che facciamo, se vogliamo cambiare abitudini (vizi e debolezze), facciamolo un passo alla volta, perché grossi cambiamenti implicano grandi dispendi di energia, quando rimaniamo a secco qualsiasi sforzo di volontà fallirà._
 
![]({{ site.baseurl }}/uploads/2010/12/flatearth.jpg)

2. **L'Errato Positivismo**: siamo dei positivisti, sempre.

Non fraintendetemi, non intendo dire che vediamo tutti il bicchiere mezzo pieno, ma che non **siamo abituati a ragionare** "scientificamente", cioè **per falsificazione** delle nostre tesi.

Ci facciamo un'opinione – molte volte frutto di sensazioni, più che di ragionamenti – e perseveriamo in quella direzione, **tralasciando gli aspetti che violano la tesi iniziale**, catalogandoli come "eccezioni" alle nostre regole.

Questo aspetto viene molte volte sfruttato dai media per inquadrare azioni e personaggi nel modo a loro più congeniale e per alimentare l'interesse per un certo tipo di notizie.

<blockquote>

> 
> **_In Breve_** _: "Se sei un martello, tutto ti sembrerà un chiodo". Attraverso le lenti deformanti dei nostri pregiudizi diamo una lettura del mondo il più delle volte sbagliata, non riuscendo a cambiare opinione anche davanti all'evidenza. _
> 
> 

> 
> _Ragionare "per falsificazione" ci farà vedere il mondo sotto punti di vista finora ignorati._
> 
> 
</blockquote>

![]({{ site.baseurl }}/uploads/2010/12/vita2.jpg)

3. **La Sindrome da Menù Ammiccante**: ricordate [la scenetta de "La Vita è Bella"](http://www.youtube.com/watch?v=slJTi1pil9k&feature=related) in cui il cameriere-Benigni consiglia sagacemente cosa mangiare al cliente, esaltando la leggerezza delle portate disponibili?

In modo del tutto analogo siamo inviati a comprare "La tagliata fine di bufalo canadese con contorno di funghi trifolati e crudité al pinzimonio" da 20€, mentre non facciamo caso alla solita "tagliata classica" che ci piace lo stesso, ma che costa 10€.

Il 99% dei clienti sceglie il primo piatto perché **il venditore ha già deciso per loro**, descrivendolo così accuratamente, mentre il secondo diventa quasi parte dello sfondo.

<blockquote>

> 
> **_In Breve_** _: Indipendentemente dai gusti, la descrizione, la posizione, la grafica e successione delle scelte nei menù (come nei reparti dei negozi) viene creata DAI venditori PER i consumatori. _
> 
> 

> 
> _Ciò che è maggiormente visibile è quello che fa guadagnare di più al venditore, abituiamoci a "cercare" quello che vogliamo, senza accontentarci di quello che ci persuadono a volere._
> 
> 
</blockquote>

![]({{ site.baseurl }}/uploads/2010/12/prezzi-relativi.jpg)

4. **La Trappola dei Prezzi Relativi**: entrate in un negozio con un idea vaga su cosa e a che prezzo comprare, uscite avendo speso una cifra molto superiore alle vostre aspettative, per qualcosa che in seguito si è rivelato inadatto alle vostre esigenze.

Situazione già vissuta, vero?

Siete stati vittima della Trappola dei Prezzi Relativi: ogni negozio – tanto virtuale quanto reale – è farcito di **prodotti**, da quelli più **dozzinali**, venduti a prezzi altrettanto ridicoli, **fino ai più professionali**, ma dal costo proibitivo.

**Il compratore** che non ha le idee chiare e che reputa le proprie esigenze **"nella media" sceglierà quei prodotti a metà tra gli scarsi e gli eccelsi**.

La trappola – tesa dai venditori – sta proprio nel posizionare i prodotti su cui guadagnano maggiormente in questa fascia intermedia e, massimizzando il divario di prezzo tra il prodotto migliore e quello peggiore, **direzionare il compratore** verso questi ultimi.

<blockquote>

> 
> **_In Breve_** _: mai buttarsi sulle prime offerte, cercare in almeno 4-5 negozi, stilare una lista di possibilità, scegliete un prezzo – che siamo disposti a pagare a priori – ed evitare di abboccare alla trappola dei Prezzi Relativi._
> 
> 
</blockquote>

![]({{ site.baseurl }}/uploads/2010/12/test.jpg)

5. **Le Profezie Auto-Avveranti**: "Quella materia è complicata, non sono mai andato bene, ora che devo farci un esame e non lo passerò mai".

Puntualmente questo tipo di ragionamento porta alla conferma di una profezia che può essere definita, a tutti gli effetti, auto-avverante **: ci convinciamo** – nel nostro subconscio – **della nostra inettitudine nel fare qualcosa e il fiasco è assicurato.**

Indisposizione naturale? No, semplice auto-convincimento.

Ci mettiamo in uno **stato di coscienza che ci indispone alla materia** – qualsiasi sforzo profuso in essa è da noi giudicato inutile e vano –, ci focalizziamo su dettagli inutili, perché li riteniamo fondamentali per la riuscita, deviando gli sforzi dalle pratiche realmente necessarie, in una parola: **falliamo**.

<blockquote>

> 
> **_In Breve_** _: Siamo suscettibili alle profezie auto-avveranti, usiamole a nostro vantaggio: pensare positivo innesca un circolo virtuoso che nasce dal considerarsi brillanti – "smart" – in quello che si fa, che porta a focalizzarsi sugli aspetti – così come gli esiti – positivi, che a sua volta accrescerà ulteriormente la nostra autostima, preparandoci ad affrontare con ancora più audacia le nuove sfide._
> 
> 
</blockquote>

Ora che avete le armi non vi resta che **combattere la vostra battaglia** contro il vostro cervello, la spunterete?
