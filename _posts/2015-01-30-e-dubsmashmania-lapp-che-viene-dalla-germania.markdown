---
author: Radio Rebelde
comments: true
date: 2015-01-30 14:41:43+00:00
layout: post
link: http://www.atomodelmale.it/2015/01/30/e-dubsmashmania-lapp-che-viene-dalla-germania/
slug: e-dubsmashmania-lapp-che-viene-dalla-germania
title: E' Dubsmashmania! L'app che viene dalla Germania
wordpress_id: 15386
image: uploads/2015/01/qAZ6mbIl.png
categories:
- Internet
- Social Network
tags:
- Dubsmash
- Germania
- selfie
---

Cari frequentatori di social network, volenti o nolenti, avrete notato una costante invasione di video nelle vostre bacheche con la scritta **Dubsmash.com**.

Ebbene, siamo di fronte all'app del momento: Dubsmash.

La possiamo considerare una sorta di evoluzione del **selfie** che permette di doppiare in playback le frasi più famose di film, serie televisive, personaggi famosi dello sport o della musica e caricare il tutto su Youtube, Twitter, Facebook o inviati agli amici via Whatsapp.

Dubsmash è stata inventata in **Germania** da tre giovani programmatori. Dubsmash non è stata la loro prima app: la prima si chiamava Starlize e permetteva di creare video musicali, ma non ha avuto grande successo. I tre hanno migliorato le idee precedenti e hanno creato Dubsmash, più intuitiva e veloce tanto da diventare l'app più scaricata del 2015.

A dire il vero Dubsmash è giunta negli store già da qualche mese, ma come si sa in Italia le mode, in e trash, arrivano dopo.

**Ma come funziona?**

E' semplicissima. All'apertura richiede un'iscrizione, successivamente sarà già possibile selezionare un audio a nostra scelta da una delle gallerie e l'app aprirà automaticamente la fotocamera del cellulare per cominciare a registrare un video di massimo 15 secondi. Alla fine della traccia audio l'app chiede se siete soddisfatti del risultato o se volete fare un'altra prova, a questo punto sarete pronti a condividere con il mondo intero la vostra traccia di Dubsmash.

Lascio a moralisti & Co. trattati sul narcisismo della nostra società e sul bisogno di mostrarsi a tutti i costi, fatto sta che a me due risate le ha strappate ed oggi male non fanno.
