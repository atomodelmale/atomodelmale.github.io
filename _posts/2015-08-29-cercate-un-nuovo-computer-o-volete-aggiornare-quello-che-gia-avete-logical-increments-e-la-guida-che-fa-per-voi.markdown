---
author: thesave
comments: true
date: 2015-08-29 08:33:33+00:00
layout: post
link: http://www.atomodelmale.it/2015/08/29/cercate-un-nuovo-computer-o-volete-aggiornare-quello-che-gia-avete-logical-increments-e-la-guida-che-fa-per-voi/
slug: cercate-un-nuovo-computer-o-volete-aggiornare-quello-che-gia-avete-logical-increments-e-la-guida-che-fa-per-voi
title: Cercate un nuovo computer o volete aggiornare quello che già avete? Logical
  Increments è la guida che fa per voi
wordpress_id: 16001
image: uploads/2015/08/ninjalane_bloodrage_wallpaper_1920.jpg
categories:
- Informatica
tags:
- Acquisti
- Computer
---

Come dicevamo [qua](/2014/07/19/quando-e-cosa-comprare-in-estate.html) l'imminente ritorno a scuola di Settembre è il momento giusto per comprare un nuovo computer e, più in generale, nuovo hardware.

Se siete indecisi o non sapete proprio che pesci pigliare [Logical Increments](http://www.logicalincrements.com/) è il sito che fa per voi.

## Incrementi, Logici

Il sito propone la migliore selezione di componenti hardware del momento con un occhio al rapporto prezzo/prestazioni.

Da dove arrivano queste informazioni? Dai proprietari del sito, tecnici professionisti con oltre 20 anni di esperienza e ore passate ogni giorno alla ricerca di informazioni su prestazioni e prezzi di componenti.

![image03]({{ site.baseurl }}/uploads/2015/08/image03.png)

E non dovete neanche essere dei nerd della scheda madre per trovare una configurazione che fa per voi. Benché il sito abbondi di dettagli dell'hardware proposto, offre anche configurazioni di computer complete in relazione ad un budget specifico. Ogni configurazione ha anche una breve descrizione di quali componenti sono inclusi e eventuali suggerimenti per extra come DVD/Blue-Ray, il Sistema Operativo, Schermi e altre periferiche. Ciliegina sulla torta, ogni componente è collegato ad una lista di rivenditori online per trovare l'occasione che fa per voi.

Il sito e in lingua inglese ma offre una selezione per paese --- tra cui l'Italia è compresa --- che mostra le migliori configurazioni il relazione al luogo in cui si effettua l'acquisto. Così le raccomandazioni cambiano in base ai prezzi del paese di acquisto e l'eventuale disponibilità.

## Per tutte le tasche, per tutti i gusti

La tabella sotto è un esempio della selezione hardware che troverete sul sito.
Le configurazioni, che vanno da "Scarso" a "Mostruoso" (da viola a rosso), vengono indicate al lato sinistro della tabella mentre ogni cella riporta un componente della configurazione (scheda grafica, CPU, etc.). Al lato destro invece il prezzo medio della configurazione. Per farvi un esempio, la configurazione "Scarsa" parte da un budget di ~230€ per arrivare alla "Mostruosa" di ~4.000€ --- esiste qualcuno che pagherebbe per una bestia del genere? Probabilmente si.

![lista]({{ site.baseurl }}/uploads/2015/08/lista.png)

Ultimo ma non meno importante, sotto l'elenco di configurazioni e componenti, si trova una comoda guida, divisa in sezioni, che spiega:

    
  * alcune informazioni base che ogni acquirente di hardware per computer dovrebbe conoscere (e.g., che non tutti i componenti sono compatibili tra loro, etc.);

    
  * spiegazioni semplificate di ogni componente hardware, in modo che anche un novizio possa "masticare" alcuni dei termini più importanti e pratiche per orientarsi all'acquisto;

    
  * una guida al montaggio e assemblaggio del PC;

    
  * sezioni "extra" come link a rivenditori e altri siti su componentistica per computer.

Buoni acquisti!
