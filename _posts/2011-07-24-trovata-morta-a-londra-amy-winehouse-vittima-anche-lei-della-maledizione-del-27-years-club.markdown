---
author: Radio Rebelde
comments: true
date: 2011-07-24 09:35:02+00:00
layout: post
link: http://www.atomodelmale.it/2011/07/24/trovata-morta-a-londra-amy-winehouse-vittima-anche-lei-della-maledizione-del-27-years-club/
slug: trovata-morta-a-londra-amy-winehouse-vittima-anche-lei-della-maledizione-del-27-years-club
title: Trovata Morta a Londra Amy Winehouse. Vittima anche lei della maledizione del
  '27 years club'.
wordpress_id: 9984
image: uploads/2011/07/amy-winehouse.jpg
categories:
- Musica
tags:
- Amy Winehouse
- Morte
---


La nota cantante inglese, **Amy Winehouse**, è stata trovata morta nella sua casa di **Londra**. Secondo quanto scrive la stampa britannica la cantante sarebbe morta a causa di un cocktail di farmaci e droghe.

La **Winehouse** da anni combatteva con problemi di alcool e droga. Aveva da poco terminato una cura di disintossicazione, prima di tentare il ritorno sul palco. L'ultimo concerto di Amy Winehouse risaliva al 18 giugno scorso a Belgrado, quando davanti a 20 mila persone ai piedi della fortezza Kalemegdan è stata sonoramente fischiata.

Nel corso dell'esibizione la Winehouse, ubriaca per cantare, aveva balbettato alcuni dei suoi pezzi e aveva anche abbandonato la scena per ben due volte. Subito dopo l'intero tour europeo era stato cancellato. La Winehouse era attesa anche in Italia, il 16 luglio, al Summer Festival di Lucca, unica tappa del suo tour nel nostro paese.

Voce inconfondibile, icona della fusione fra_ rhythm and blues, soul, jazz _e_ rock_, Amy Winehouse in questi anni si è fatta conoscere sia per il suo talento e la sua voce, sia per la sua eccentricità e la sua vita spericolata e convulsa che le ha fatto attraversare dipendenza dalla droga, depressione, bulimia e anoressia.

La carriera di Amy è durata pochi anni: due album, _'**Frank**'_, del 2003, promettentissimo esordio, e '**Back to Black**' del 2006 che le regala ben **5 Grammy Award**: tre per **Rehab** nelle categorie Record of the Year, Song of the Year e Best Female Pop Vocal Performance; uno nella categoria Best New Artist e uno per l'album Back to Black nella categoria Best Pop Vocal Album.

Le mancavano sette settimane soltanto e sarebbe sfuggita alla maledizione del '**27 years club'**: Amy Winehouse avrebbe compiuto 28 anni il 14 settembre, invece e' stata accumunata nel tragico destino di _Brian Jones, Jimi Hendrix, Janis Joplin, Jim Morrison, Kurt Cobain_.
