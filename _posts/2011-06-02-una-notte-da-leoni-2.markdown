---
author: Il Gorgonauta
comments: true
date: 2011-06-02 17:26:23+00:00
layout: post
link: http://www.atomodelmale.it/2011/06/02/una-notte-da-leoni-2/
slug: una-notte-da-leoni-2
title: Una notte da leoni 2.
wordpress_id: 9709
image: uploads/2011/06/Zach-Galifianakis.jpg
categories:
- Cinema
- Commedia
- Intrattenimento
tags:
- Bangkok
- notte
- Zach Galifianakis
---

**Un nuovo matrimonio.**

Hanno trascorso una folle ed indimenticabile notte a **Las Vegas**.  Ed ora **Phil**, **Alan**, **Doug** e **Stu** si preparano a recarsi in Thailandia per festeggiare un nuovo matrimonio. Il promesso sposo (Stu) questa volta però non vuole correre rischi e per evitare nuovi disastri intende organizzare un brunch prematrimoniale sereno e tranquillo. Ma ancora una volta le cose non vanno come immaginato..

[![]({{ site.baseurl }}/uploads/2011/06/Una-notte-da-Leoni-2.jpg)]({{ site.baseurl }}/uploads/2011/06/Una-notte-da-Leoni-2.jpg)

**I leoni sono tornati.**

Dopo il grande successo della prima pellicola non poteva certo mancare un sequel. A distanza di 2 anni ecco quindi tornare sul grande schermo i protagonisti del primo episodio, questa volta catapultati nella caotica **Bangkok**. Ancora una volta Alan, Phil e Stu si risvegliano in una lurida stanza di un fatiscente edificio della città asiatica, senza ricordare nulla di quanto avvenuto la notte precedente.

All'appello manca il giovane Teddy, il fratello della sposa di Stu. E se il ragazzo non verrà ritrovata il matrimonio salterà. Per i 3 amici quindi sarà fondamentale ritrovare Teddy e tornare in tempo per la cerimonia, cercando magari di scoprire nel frattempo cosa hanno combinato la notte precedente.

**Monaci e scimmiette.**

La pellicola _Una notte da leoni 2_ se da una parte prende in prestito dal primo episodio sceneggiatura e personaggi dall'altra si differenzia dalla stessa sotto molti aspetti.

Abbandonata Las Vegas l'azione si sposta a Bangkok e questa volta a perdersi è Teddy il fratello della sposa, non Doug. A far compagnia ai 3 amici non saranno un neonato ed una tigre ma un monaco e una **scimmietta**. Nel cast entrano **_Paul Giamatti_**, nel ruolo di pericoloso gangster della città asiatica e _Ken Jeong_, il cinese rapito nel primo episodio ora divenuto un folle delinquente dedito alla droga e a loschi affari.

**Una risata vi seppellirà.**

Insomma la nuova pellicola non vincerà certo per originalità (copiando ma allo stesso tempo aggiornando un'idea già[![]({{ site.baseurl }}/uploads/2011/06/Zach-Galifianakis.jpg)]({{ site.baseurl }}/uploads/2011/06/Zach-Galifianakis.jpg) di successo) ma sarà comunque in grado di strappare allo spettatore più di una risata, via via che verranno resi noti tutti disastri combinati dai 3 amici durante la notte.

Tra risse, sparatorie, rapimenti e chi ne ha più ne metta una speciale considerazione va a **Zach Galifianakis**, alias Alan, il membro più pazzo e stravagante del gruppo. Ancora una volta sarai lui a dare il via alla festa drogando, inconsapevolmente, i propri amici.

Da non perdere infine le foto scattate dai 3 durante la notte, trasmesse, come già accaduto nella prima pellicola, durante i titoli di coda del film. Per  farsi nuove risate e per scoprire nuovi particolari di una nuova folle, pazza e allucinante notte da leoni.
