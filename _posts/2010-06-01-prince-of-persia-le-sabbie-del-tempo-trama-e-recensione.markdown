---
author: Il Gorgonauta
comments: true
date: 2010-06-01 08:00:33+00:00
layout: post
link: http://www.atomodelmale.it/2010/06/01/prince-of-persia-le-sabbie-del-tempo-trama-e-recensione/
slug: prince-of-persia-le-sabbie-del-tempo-trama-e-recensione
title: 'Prince of Persia : Le sabbie del tempo, trama e recensione.'
wordpress_id: 7451
image: uploads/2010/05/prince-of-persia.jpg
categories:
- Avventura
- Azione
- Cinema
- Videogiochi
tags:
- Disney
- Fantasy
---

**Un orfano diventato principe. Dastan (Jake Gyllenhaal)**, un orfano cresciuto per le strade di **Babilonia**, capitale dell'imponente e potente regno di **Persia**, viene accolto nel palazzo reale dal saggio sovrano Sharaman I per il suo coraggio ed eroismo, diventando così il terzo principe di Persia.

Diventato adulto Dastan insieme ai suoi 2 fratelli viene inviato presso la città santa di **Alamut** e qui i 3 scoprono un traffico di armi proveniente dalla città e destinato ai nemici della Persia. Decidono quindi di attaccare e punire Alamut per il suo tradimento e nel corso dell'attacco il giovane Dastan si impossessa di uno strano **pugnale** di pregevole fattura.

La principessa di Alamut, la bella **Tamina (Gemma Arterton)**, viene promessa sposa a uno dei fratelli di Dastan ma ancor prima che si possa celebrare il matrimonio il re di Persia Sharaman I, giunto in città, viene ucciso. Dastan è incolpato dell'**omicidio** ed è costretto a fuggire, con Tamina (stranamente più che mai interessata al pugnale), per salvare la propria vita.

Il giovane principe scoprirà poi, nel corso di una lunga avventura e in compagnia di Tamina, che l'arma nasconde un grande potere, destinato a combinare grossi guai nelle mani sbagliate...

**Su e giù per i teti.**

![]({{ site.baseurl }}/uploads/2010/05/prince-of-persia-3.jpg)

Il giovane Dastan oltre che essere un principe è un abile **acrobata**, abilità acquisita fin/a causa della sua turbolente infanzia tra le strade di Babilonia. Può quindi saltare da un palazzo all'altro, scalare pareti all'apparenza impossibili, saltare (in modalità _Altair_) da un tetto di un alto edificio. Trattasi, ovvio, di un evidente e naturale scopiazzatura della famosa saga videoludica del Principe di Persia** e delle avventure che lo stesso deve affrontare in ogni nuovo episodio. La stessa pellicola d'altronde richiama in più occasioni l'atmosfera propria di un/del **videogioco**, dalla saga di **Prince of Persia** a quella di **Assassin Creed**.

**Le sabbie del tempo**.

Così come nel mondo dei videogiochi e nella tetralogia delle **sabbie del tempo** (iniziata nel "lontano" 1993) l'oggetto della contesa è un pugnale e le particolari sabbie in esso contenute, per l'appunto le sabbie del tempo. Utilizzando l'arma infatti il suo possessore può riavvolgere e tornare indietro nel tempo, cambiando così il corso degli avvenimenti (e della storia).

![]({{ site.baseurl }}/uploads/2010/05/prince-of-persia-2.jpg)

Trattasi evidentemente di un potentissimo **potere** in grado di cambiare il corso degli eventi e per il cui possesso si scatena una vera e propria lotta intestina senza esclusione di colpi (e assassinii.) Da una parte Dastan e Tamina, dall'altra Nizam (Ben Kingsley), il fratello del defunto re Sharaman I.

**Azione e avventura.**

La pellicola dal canto suo è densa di azione e **avventura**, toccando sia ampi (e pericolosi) paesaggi desolati sia città popolose e labirintiche. Senza dimenticare di aggiungere qualche stravagante e simpatico personaggio secondario, come un (il primo?) "evasore fiscale" dedito alle corse di ... **struzzi**! e di mostrare un rapporto, più che mai litigioso, tra la bella Tamina e il coraggioso Dastan.

Sono quest'ultimi 2 d'altronde i personaggi sui cui si regge l'intera pellicola, lasciando che i cattivi di turno detengano un ruolo e un peso meno evidente.

Il prodotto finale è una storia avvincente e divertente, che non chiede allo spettatore nient'altro che rimanere seduto a divertirsi. E' questo forse il **limite** più grande di  questa trasposizione cinematografica di Prince of Persia, destinata probabilmente a scomparire nella mente dei più alla prima tormenta di sabbia..
