---
author: Radio Rebelde
comments: true
date: 2017-03-26 07:12:45+00:00
layout: post
link: http://www.atomodelmale.it/2017/03/26/vettel-vince-il-1-gp-stagionale-a-malbourne/
slug: vettel-vince-il-1-gp-stagionale-a-malbourne
title: Vettel vince il 1° Gp stagionale a Malbourne
wordpress_id: 17862
image: uploads/2017/03/f1-australian-gp-2017-sebastian-vettel-ferrari-sf70h.jpg
categories:
- Sport
tags:
- Ferrari
- Malbourne
- Vettel
---

**Vettel** vince il Gran Premio d'Australia, gara inaugurale della stagione 2017 di Formula 1, davanti alle due Mercedes di Lewis Hamilton e Valtteri Bottas, quarta l'altra Ferrari di Raikkonen.

Alla partenza vengono rispettate le posizioni di griglia, Hamilton davanti a tutti, precede Vettel, Bottas, Raikkonen e Verstappen.
L'inglese rimane al comando fino al 17° giro, quando si ferma ai box lasciando la leadership a Vettel, ma rientra in quinta posizione, alle spalle di Verstappen, che gli fa perdere secondi preziosi. Sebastian fa il suo pit stop al 23° giro, al suo ritorno in pista è davanti all'olandese, tattica perfetta che gli consentirà il trionfo finale.

Male la Red Bull, 5° Verstappen, ritirato Ricciardo, ottima prestazione del pilota italiano della Sauber, Antonio Giovinazzi, che ha chiuso al dodicesimo posto il primo Gp della sua carriera in Formula 1.

Era dalla lontana notte di Singapore del 2015 che la Ferrari non vinceva un Gran Premio e dal 2010, con Alonso in Bahrain, che non vinceva la gara inaugurale, e da 10 anni non ci riusciva in Australia: era il 2007, si impose Raikkonen che poi vinse il titolo.

_"Grande Sebastian, bravissimo, un martello"_ le parole di **Arrivabene** via radio a Vettel, che ringrazia tutti con un: _"Forza Ferrari, ragazzi questa è per noi, tutti noi, grande lavoro, grande macchina!"_.
