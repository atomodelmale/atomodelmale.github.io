---
author: wildboar
comments: true
date: 2017-06-14 17:18:46+00:00
layout: post
link: http://www.atomodelmale.it/2017/06/14/paura-a-londra-per-un-incendio-ad-un-grattacielo-almeno-12-vittime/
slug: paura-a-londra-per-un-incendio-ad-un-grattacielo-almeno-12-vittime
title: Paura a Londra per un incendio ad un Grattacielo, almeno 12 vittime
wordpress_id: 18172
image: uploads/2017/06/Londra-in-fiamme-grattacielo-decine-di-feriti-127.jpg
categories:
- Informazione
- Notizie
tags:
- Grattacielo
- incendio
- Londra
- rogo
---

Fiamme e paura a Londra, dove un grattacielo è stato avvolto da un incendio scoppiato nella notte: secondo il capo dei vigili del fuoco, Dany Cotton, e il sindaco di Londra ci sarebbero[ almeno 12 vittime a bilancio](http://www.repubblica.it/esteri/2017/06/14/news/londra_grattacielo_in_fiamme_decine_di_intrappolati-168046221/?ref=RHPPLF-BL-I0-C8-P1-S1.8-T2).
Oltre settanta le persone ferite, venti delle quali in condizioni critiche.
L'edificio è la torre Grenfell, 120 gli appartamenti su 27 piani in Latimer Road, nella parte occidentale della capitale britannica, oltre 200 i pompieri che sono stati impegnati, per ore durante tutta la notte, per l'estinzione delle fiamme.
Alcuni testimoni raccontano di ustioni, intossicazioni da fumo e anche di residenti caduti dalle finestre durante le operazioni di evacuazione. [Qualcuno è stato costretto a lanciarsi o a lanciare i propri figli nel vuoto, nel tentativo di scampare](http://www.repubblica.it/esteri/2017/06/14/news/grattacielo_in_fiamme_a_londra_testimoni_bambini_lanciati_dalle_finestre_-168073298/?ref=RHPPLF-BL-I0-C8-P1-S1.8-T2).

Registrato anche il caso, quasi miracoloso, di un bimbo gettato dal decimo piano e arrivato a terra dai soccorritori sano e salvo.
[In alcune immagini i superstiti si sono organizzati con delle corde di fortuna create legando insieme delle lenzuola per cercare di scappare dalla finestra](http://video.repubblica.it/mondo/incendio-londra-la-lunga-corda-di-lenzuola-per-salvarsi-dalle-fiamme/278539/279141?ref=RHPPLF-BL-I0-C8-P1-S4.2-T1).
[Stando a fonti di stampa](http://www.corriere.it/esteri/17_giugno_14/grande-incendio-londra-fiamme-avvolgono-palazzo-24-piani-0a10605e-50ac-11e7-bc37-00d42cea320f.shtml), due appartamenti della torre risulterebbero in affitto ad altrettante famiglie italiane con figli piccoli. E almeno due connazionali risulterebbero dispersi. Si tratta di due giovani originari del Veneto.
Non ancora chiara, al momento, la causa delle fiamme. Secondo i tabloid, alcuni inquilini del grattacielo avevano in passato lanciato degli avvertimenti su un blog privato del condominio sulla mancanza di norme di sicurezza sui rischi di un rogo nella struttura.
