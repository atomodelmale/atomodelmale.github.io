---
author: thesave
comments: true
date: 2014-10-26 09:27:21+00:00
layout: post
link: http://www.atomodelmale.it/2014/10/26/quando-e-cosa-comprare-in-autunno/
slug: quando-e-cosa-comprare-in-autunno
title: Quando e cosa comprare in Autunno
wordpress_id: 15057
image: uploads/2014/10/autunno.jpg
categories:
- Risparmio
tags:
- Risparmio
- Spese
---

Ufficialmente iniziato il 23 Settembre, l'autunno è arrivato.
Le giornate si accorciano (oggi abbiamo anche [cambiato l'orario](/2014/10/24/ci-risiamo-domenica-cambia-lorario-le-lancette-vanno-spostate-in-avanti-o-indietro/)) e diventano più fredde.

Salutate le giornate di sole dell'estate, outlet e centri commerciali si ripopolano di potenziali clienti. Ecco cosa tenere sott'occhio nei prossimi mesi per trovare prezzi stracciati.

Per tutti i mesi di ottobre, novembre e dicembre troverete offerte su:

### Auto

![auto]({{ site.baseurl }}/uploads/2014/10/auto.jpg)

I nuovi modelli sono usciti a Settembre. Quelli vecchi vengono scontati per far posto nei saloni. Da metà Ottobre in poi aguzzate la vista, potreste trovare sconti interessanti sui modelli del 2013.

### Macchine fotografiche

Discorso simile a quello delle auto. A settembre escono i nuovi modelli di macchine fotografiche e i rivenditori scontano le precedenti.

### Barbecue e condizionatori

L'estate è finita e fino al prossimo anno barbecue e condizionatori rimarranno invenduti in magazzino. Cogliete l'occasione e approfittatene per ricevere un forte sconto da "fuori stagione".

### Giochi e videogiochi

Con l'approssimarsi di dicembre e il Natale i rivenditori di giochi e videogiochi faranno i salti mortali per invogliarvi a comprare. Controllate soprattutto la merce delle precedenti stagioni per ottenere gli sconti migliori.

## Ottobre

![jeans]({{ site.baseurl }}/uploads/2014/10/jeans.jpg)

Ad ottobre troverete quanto rimasto dalle offerte per il "ritorno a scuola" settembrino. Cercate gli sconti su quaderni e cancelleria varia. Anche i Jeans fanno parte del "ritorno a scuola" ([davvero](http://www.realsimple.com/work-life/money/spending/best-time-to-buy/best-time-buy-jeans)?) e fino a Dicembre troverete i vecchi modelli a prezzi scontatissimi.

## Novembre

![elettrodomestici]({{ site.baseurl }}/uploads/2014/10/elettrodomestici.png)

Novembre è il mese migliore per accaparrarvi un elettrodomestico in offerta. I nuovi modelli sono arrivati tra settembre e ottobre. Se volete cambiare il frigo o comprare una lavatrice ci sarà una svendita che fa per voi.

Anche elettronica e televisioni subiscono un effetto simile. E' il momento giusto per ottenere un forte sconto su quella Tv Led da 50'' che tanto agognate.

Per i fan di Apple, l'azienda se n'è appena uscita con i nuovi [iPhone 6](/2014/09/29/mela-bacata-saranno-i-bugs-a-far-marcire-la-mela/) ed iPad Air 2 e su eBay impazzeranno le offerte di chi ha comprato i nuovi modelli e rivende i vecchi. Happy bidding per i vostri iPhone 5/5S e iPad Air.

## Dicembre

![pool]({{ site.baseurl }}/uploads/2014/10/pool.jpg)

Dicembre è Natale, quindi aspettatevi di trovare migliaia di offerte di tutti i tipi. Gioielli, Dolci, Champagne, Elettrodomestici, Elettronica, Giochi, etc. Non c'è che l'imbarazzo della scelta.

Se state pensando di montare una piscina davanti a casa al ritorno della bella stagione è il momento giusto per trovare forti sconti.
