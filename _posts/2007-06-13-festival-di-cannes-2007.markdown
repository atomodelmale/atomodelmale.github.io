---
author: Il Gorgonauta
comments: false
date: 2007-06-13 15:24:53+00:00
layout: post
link: http://www.atomodelmale.it/2007/06/13/festival-di-cannes-2007/
slug: festival-di-cannes-2007
title: Festival di Cannes 2007.
wordpress_id: 773
image: uploads/2008/10/festivaldicannes301.jpg
categories:
- Blog
- Cinema
tags:
- Cannes
- Festival
---

Si è tenuta quest'anno la **60° edizione del festival di Cannes**.

In concorso per il premio miglior film 21 produzioni cinematografiche internazionali ma tra queste nessuna italiana. La palma d'oro alla fine è andata al film rumeno _4 mesi, 3 settimane e 2 giorni_, di Cristian Mungiu dedicato al tema dell'aborto in Romania durante la dittatura di Ceausescu (a quell'epoca illegale). Vittoria perciò per le produzioni emergenti e per il cinema rumeno, sconfitta del mondo cinematografico francese e americano.

Madrina della Kermesse **Diana Kruger**, 30enne attrice tedesca, nota per la pellicola _I misteri dei templari_ di cui si appresta a girare il seguito. Al suo fianco Alain Delon.

Fuori concorso da segnalare _Ocean's Thirteen_, _Sicko_ di Michael Moore che mette sotto accusa il sistema sanitario americano e _A Mighty Heart,_ che ripercorre la tragica storia del giornalista americano Daniel Pearl ucciso in Pakistan. Anche quest'anno grandi ospiti e passerella sul tappeto rosso. Ricordiamo Brad Pitt e Angelina Jolie (moglie del reporter Pearl in _A Mighty Heart_), l'intero cast di _Ocean's Thirteen_, Eva Herzigova, Gong Li, Elizabeth Hurley e molti altri.

Tra i protagonisti Tarantino, che ha cercato la Palma d'oro con il film [Death Proof](/2007/06/13/death-proof-a-prova-di-morte.html), Asia argento, che ha suscitato scandalo per un bacio "animalesco" e suo padre Dario, che ha presentato un'anteprima di pochi minuti del suo nuovo film _La terza Madre_ destinato a chiudere la trilogia cominciata nel 1980 con Inferno. Schegge di italianità anche con Stefania Rocca, Nanni Moretti, fresco direttore artistico del Festival di Torino, Marco Bellocchio e altri attori/attrici del bel paese.

Annunciate al festival alcune novità : **De Niro** e **Al Pacino** torneranno insieme in una pellicola, **Salvatores** dirigerà un film tratto da un altro racconto di Ammanniti dopo il successo di _Io non ho paura_.

Curiosità. Ma quando è nato il festival? Il festival nasce alla fine degli anni 30, quando il ministro francese della pubblica istruzione e delle belle arti Jean Zay, indignato per le ingerenze del governo italiano e tedesco alla Mostra internazionale d'arte cinematografica a Venezia propone di creare a Cannes un festival cinematografico internazionale. Nel giugno del 1939, Louis Lumiere accetta di presiedere la prima edizione del festival che però viene annullata a causa dello scoppio della seconda Guerra mondiale. Il progetto viene ripreso nel 1946 e da allora il festival si tiene ogni anno a maggio. La manifestazione verrà annullata però nel 1948 e 1950 per motivi di bilancio e nel 1968 per sciopero (Fonte [Wikipedia](http://it.wikipedia.org/)).

Il Gorgonauta.
