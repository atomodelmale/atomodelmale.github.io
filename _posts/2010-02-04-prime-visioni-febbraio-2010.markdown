---
author: Il Gorgonauta
comments: true
date: 2010-02-04 12:25:34+00:00
layout: post
link: http://www.atomodelmale.it/2010/02/04/prime-visioni-febbraio-2010/
slug: prime-visioni-febbraio-2010
title: 'Prime visioni : febbraio 2010.'
wordpress_id: 6603
image: uploads/2010/02/Paranormal-Activity.jpg
categories:
- Cinema
- Prime Visioni
tags:
- '2010'
---


Ha spaventato **Steven Spielberg**. Ha incassato milioni di dollari in tutto il mondo (mentre per la sua produzione ne sono serviti "solo" 15.000). Sto parlando di **_Paranormal Activity,** il nuovo fenomeno cinematografico dell'esordiente regista israeliano _Oren Peli_ in uscita, in Italia, il 5 febbraio. La pellicola narra di una coppia, Katie e Micah, che comincia ad avvertire strane presenze e ad osservare, per l'appunto, attività paranormali nella propria abitazione. I 2 decidono così di prendere una videocamera e documentare il tutto, ignari dell'orrore che li attende..

Il secondo week end del mese (12/02) invece coloro che attendono il seguito di _Scusa ma ti chiamo amore_ saranno accontentati : Alex e Niki sono pronti a convolare a nozze nel sequel **Scusa ma ti voglio sposare_**. In sua compagnia ecco **Amabili resti**, thriller basato su un brutale omicidio di una ragazzina di soli 14 anni. Quest'ultima dal luogo in cui ora si ritrova riesce a vedere e seguire i propri cari e il suo assassino, ma non ad interagire con loro. Nel frattempo il suo spietato aguzzino si appresta ad uccidere di nuovo..

Il successivo week end (19/12) Benicio del Toro nella pellicola **_Wolfman** dovrà affrontare il mortale pericolo di un lupo mannaro che semina il terrore nella campagna inglese durante l'epoca vittoriana. Riuscirà il premio Oscar a sconfiggere la creatura e la sua maledizione o ne rimarrà egli stesso vittima? Scintille ( di altro tipo) anche nella commedia **Che fine hanno fatto i Morgan?** dove due divorziati si ritroveranno costretti a vivere di nuovo sotto lo stesso letto.

Ancora nessuna pellicola catastrofica su un disastrato e futuristico pianeta Terra? Niente paura, l'ultimo venerdì del mese (26/02) Eli (interpretato da _Denzel Washington_), nel film ** Codice Genesi**, calpesterà in solitudine quella terra che era una volta gli Stati Uniti D'America, tra ladri, banditi e assassini. Deciso a compiere una fondamentale missione per il futuro dell'intero genere umano.![]({{ site.baseurl }}/uploads/2010/02/Codice-Genesi.jpg)

_Matt Damon_ invece ripercorrerà nella pellicola **Invictus_** la storia di Francois Pienaar, il capitano della nazionale sudafricana di rugby chiamato a vincere con la propria squadra, dallo stesso presidente Nelson Mandela, la coppa del Mondo nel 1985. Con l'intento di far sorgere nel suo paese un nuovo spirito nazionale e superare l' Apartheid.

E in conclusione, come richiede la tradizione, l'elenco completo delle uscite.

5 Febbraio. Paranormal Activity / An  Education / Il concerto.

12 Febbraio. _Lourdes / Scusa ma  ti voglio sposare / Amabili resti / Maga Martina e il  libro magico del draghetto._

19 Febbraio. Promettilo! / Afterschool / Che  fine hanno fatto i Morgan? / La bocca del lupo / Il  richiamo della foresta 3D / Il figlio più  piccolo / Il mi$$ionario / Wolfman.

26 Febbraio._ Genitori & Figli - Agitare bene prima dell'uso / Codice Genesi / Il profeta / Invictus / Nord / Senza  apparente motivo._
