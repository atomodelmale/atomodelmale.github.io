---
author: Il Gorgonauta
comments: false
date: 2008-03-02 20:45:07+00:00
layout: post
link: http://www.atomodelmale.it/2008/03/02/magrigrassi-da-morire/
slug: magrigrassi-da-morire
title: Magri/Grassi da morire.
wordpress_id: 948
image: uploads/2008/03/2008-03-02-magrigrassi-da-morire.jpg
categories:
- Alimentazione
- Blog
- Salute
- Società
tags:
- Fame
- Malnutrizione
- Obesità
---

Viviamo in un mondo di contrapposizioni e di opposti forniti dalla nostra esperienza, dal nostro stile di vita ecc ecc. Ad esempio c'è il bene ed il male oppure il buono e il cattivo, un classico nei film. Ancora il giusto e lo sbagliato, il dolce e l'amaro, il ricco e il povero, il legale e l'illegale e si potrebbe andare avanti all'infinito. Anche sull'aspetto esteriore di ogni persona il gioco può essere ripetuto : bello e brutto, alto e basso, _magro e grasso_.. Alt, fermiamoci un attimo. Se la maggioranza della popolazione mondiale non sarà nell'uno ne l'altro ce ne sarà una parte che potrà dirsi **MAGRA** e **GRASSA nel senso letterale della parola**.

**Il Grasso.** L'obesità (si definisce obeso chi ha un indice di massa corporea-IMC superiore a 30, questo indice si ottiene dividendo il peso di una persona per il quadrato della sua altezza) è una caratteristica del mondo occidentale e purtroppo una tendenza in aumento nel mondo (300 milioni di obesi sul pianeta). Se prima si poteva parlare solo di un problema relativo al continente nord-americano ora anche l'Europa non ne è immune così come altri paesi (ad es Cina e India dove diabetici e  persone in sovrappeso sono in aumento). Negli Usa, il luogo di nascita di fast food e di cibi grassi e super-calorici, l'obesità colpisce il 34% delle donne e il 28% degli uomini mentre in Italia è obeso un adulto su 10 e almeno un bambino su 6 con una tendenza in costante aumento negli ultimi 5 anni (+25%). Dei 6 bambini obesi 4 lo saranno anche da adulti e questo significa che nei prossimi anni gli adulti in sovrappeso saranno non più uno su 1 su 10 ma 1 su 6 (il 15%). L'obesità è causata da molti fattori :

	
  * psicologici (ad es dipendenza)

	
  * fisici (ad es predisposizione del corpo umano)

	
  * ambientali (ad es sovrabbondanza di cibo)

	
  * sociali, dato che la nostra società premia il consumo e l'eccesso e offre a basso prezzo cibo spazzatura.

Secondo un'opinione consolidata negli anni nello stesso tempo essere obesi  significa essere esposti maggiormente a malattie cardiache, ictus, ipertensione arteriosa e tante altre patologie, avere un'aspettativa di vita minore e essere, almeno in un'occasione, deriso (no?).

**Il magro**. Ai 300 milioni di obesi si contrappongono circa 850 milioni di persone cronicamente malnutrite non per scelta, delle quali 200 milioni approssimativamente bambini, situate per oltre il 90% nei paesi poveri o in via di sviluppo. Come conseguenze della malnutrizione abbiamo aumentò della mortalità infantile, maggiore esposizioni alle malattie e malformazioni genetiche. Come è possibile che al mondo d'oggi sia possibile tutto questo? Il punto di partenza è che il cibo non c'è, il perché può essere causato da tanti fattori : corruzione; arretramento economico, sociale e tecnologico; guerre; condizioni ambientali avverse; sfruttamento; ecc ecc. _Ecco quindi che abbiamo di fronte chi ha troppo cibo e chi ne ha troppo poco con una comune conseguenza: si vive male._

Parlavo all'inizio di opposti, ebbene questo al mondo d'oggi stona più che mai.
