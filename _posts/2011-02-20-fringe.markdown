---
author: Il Gorgonauta
comments: true
date: 2011-02-20 17:58:09+00:00
layout: post
link: http://www.atomodelmale.it/2011/02/20/fringe/
slug: fringe
title: Fringe
wordpress_id: 9013
image: uploads/2011/02/fringe.jpg
categories:
- Intrattenimento
- Serie e Programmi TV
tags:
- FBI
- Paranormale
---

**Il volo 627 **Quando il volo internazionale 627, partito da Amburgo, atterra a Boston con tutti i passeggeri e i componenti dell'equipaggio morti l'agente dell'FBI** Olivia Dunham** viene chiamata a risolvere il caso. Con lei l'agente John Scott, suo collega nonché suo amante segreto.

I due scoprono che il volo 627 è stato oggetto di un terribile attacco chimico ma non riescono a scoprire i responsabili di un simile spaventoso atto criminale.

Durante le indagini l'agente Scott viene contaminato dallo stesso composto chimico che ha ucciso i passeggeri del volo 627 e la sua unica speranza di guarigione sembra riposta in un uomo, il dott. **Walter Bishop**, un brillante scienziato ora rinchiuso in un manicomio criminale.

**Lo Schema**

Con l'aiuto del dottor Bishop l'agente Dunham riesce a salvare la vita dell'agente Scott ma quest'ultimo muore poco dopo rivelandosi di un essere un agente doppiogiochista, un **traditore** al servizio degli stessi terroristi che hanno ucciso tutti i passeggeri del volo 627.

Quello che è successo tuttavia non è altro che l'ultimo di una serie di casi e di **fenomeni** inspiegabili che hanno colpito il mondo intero.

Il superiore di Olivia, tal **Phillip Broyles**, rivela infatti all'agente Dunham che la  Sicurezza Nazionale Americana ha definito il ripetersi di questi fenomeni "Lo Schema" e la mette a capo di una speciale divisione interna all'FBI chiamata a indagare sul caso.

**Divisione Fringe![]({{ site.baseurl }}/uploads/2011/02/Divisione-Fringe.jpg)**

Della divisione, chiamata per l'appunto "Divisione Fringe", fanno parte oltre ad Oliva 3 persone: Walter e Peter Bishop e l'agente Astrid Farnsworth.

	
  * _Walter Bishop_. Walter è un brillante scienziato (Q.I. 196) che ha lavorato per anni negli scantinati dell'Università di Harvard in collaborazione con il dottor William Bell per conto del Governo degli Stati Uniti. Oggetto dei loro esperimenti la cosiddetta scienza di confine (chiamata per l'appunto **Fringe Science**). La morte di una sua assistente lo fa rinchiudere per ben 17 anni in istituto psichiatrico dal quale esce per aiutare l'agente Olivia Dunham a risolvere i casi dello Schema.

	
  * **Peter Bishop**. Peter è il figlio di Walter. Dopo l'internamento del padre vive solo, giravagando per il mondo sotto false identità e ricoprendo diverse occupazioni. Viene rintracciato da Olivia in Iraq, dova sta per concludere un importante affare, per poter far uscire Walter dall'istituto psichiatrico. Inizialmente è scettico sullo Schema ma ben presto si convince della sua esistenza e pericolosità.

	
  * **Agente Astrid Farnsworth**. E' la nuova assistente di Walter e Peter nello stesso laboratorio dell'Università di Harvard in cui Bishop padre praticava i suoi primi esperimenti.

**Scienza di confine![]({{ site.baseurl }}/uploads/2011/02/fringe-2.jpg)**

I casi dello Schema sono tutti riconducibili alla _Fringe Science_, una scienza che per teorie, ricerche e sperimentazioni si pone ai limiti (se non oltre) del tradizionale pensiero accademico e dei dettami scientifici convenzionalmente riconosciuti e accettati.

Concetti come teletrasporto, telepatia, mutazione genetica, proiezione astrale sono parte integrante della serie, un misto tra il poliziesco e il **paranormale**, tra _Law & Order e __Lost. _Senza dimenticare il richiamo immediato ad altre celebri serie televisive come _X-files_ e _Ai confini della realtà_.

Enigmi, domande, misteri. Tra la follia del dottor Walter, la cui mente geniale è intaccata da vuoti di memoria e da terribili segreti e il coraggio e la determinazione di Olivia, pronta a tutto pur di scoprire la verità.
