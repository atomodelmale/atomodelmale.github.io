---
author: Radio Rebelde
comments: true
date: 2010-03-07 21:36:55+00:00
layout: post
link: http://www.atomodelmale.it/2010/03/07/candidati-elezioni-regionali-2010-in-puglia/
slug: candidati-elezioni-regionali-2010-in-puglia
title: Candidati Elezioni Regionali 2010 in Puglia.
wordpress_id: 6915
image: uploads/2010/03/nichi-vendola110.jpg
categories:
- Elezioni
- Italia
- Politica
tags:
- '2010'
- Adriana Poli Bortone
- Candidati
- Nichi Vendola
- Puglia
- Regionali
- Rocco Palese
---

_Candidato Pd: **Nichi Vendola
_ ** Candidato Udc: **Adriana Poli Bortone
_ **Candidato Pdl: **Rocco Palese

In Puglia la prima importante battaglia politica si è disputata il 24 Gennaio scorso, giorno delle Primarie del Pd.

La Puglia doveva essere il laboratorio per testare la possibilità di un asse tra Pd e Udc, Il disegno di una sinistra riformista incentrata su un'alleanza forte tra democratici e centristi vagheggiato da Casini e D'Alema. E invece sarà **Nichi Vendola**, governatore uscente e leader di Sinistra, Ecologia e Libertà, a correre il 28 marzo per conquistare il suo secondo mandato.

Le Primarie hanno decretato la schiacciante vittoria del governatore in carica con il 73% delle preferenze ai danni dell'economista Francesco Boccia.

L'uscita di scena di Boccia ha sancito anche la fine dell'alleanza con l'Udc che aveva detto sì a un eventuale accordo ma solo se dalle primarie fosse uscito vincitore il giovane economista.

Così però non è stato e i centristi hanno schierato **Adriana Poli Bortone**. Un nome considerato nelle scorse settimane anche dal Pdl, in particolare dal premier Silvio Berlusconi, ma inviso a Fini e a buona parte di An. Perché la tenace ex sindaco di Lecce ha lasciato non pochi strascichi nel suo vecchio partito quando nel 2009 se ne andò sbattendo la porta per fondare il suo movimento "Io Sud". .

Toccherà così a  **Rocco Palese** difendere la bandiera del Pdl, pupillo del ministro per gli Affari regionali, Raffaele Fitto, che sul nome del medico pugliese ci ha messo la faccia. Ingaggiando uno scontro durissimo con lo stesso Berlusconi, per nulla convinto delle possibilità di successo di Palese.
