---
author: Il Gorgonauta
comments: true
date: 2009-05-27 21:19:50+00:00
layout: post
link: http://www.atomodelmale.it/2009/05/27/il-barcellona-vince-la-champions-league-battendo-2-0-il-manchester-united/
slug: il-barcellona-vince-la-champions-league-battendo-2-0-il-manchester-united
title: Il  Barcellona vince la Champions League battendo 2-0 il Manchester United.
wordpress_id: 4855
image: uploads/2009/05/barcelona-champions-league.jpg
categories:
- Calcio
- Sport
tags:
- Barcellona
- Champions League
- Manchester United
- Roma
---

Il **Barcellona** trionfa a Roma ed è campione d'Europa per la terza volta nella sua storia.  Con i gol di **Eto'o** e di **Messi** (probabilmente il prossimo pallone d'oro) rispettivamente nel primo e nel secondo tempo la coppa dalle grandi orecchie prende la via della Spagna e della Catalogna. Il giovane allenatore **Guardiola** realizza così la magica "el triplete" : Liga, Coppa del Re e **Champions League**.

I primi minuti della partita sono saldamente nelle mani degli avversari del Manchester United, il quale si rende pericoloso più volte con un grande **Cristiano Ronaldo** ripetutamente vicino al vantaggio. Con il passare dei minuti tuttavia il Barcellona prende campo e spazio e al decimo minuto passa alla prima occasione utile con Eto'o. La squadra inglese incassa il colpo, fatica a giocare e a ritrovarsi e finisce il primo tempo sotto di un gol.

Nella ripresa i cambi di Ferguson (dentro Tevez, Berbatov e Scholes per  Anderson, Park e Giggs) non cambiano la situazione e il Barcellona dimostra di meritarsi la vittoria prendendo un palo su punizione. Al 25° minuto arriva il meritato raddoppio con un cross di Xavi dalla destra e il micidiale colpo di testa di Messi.  Negli ultimi minuti il Manchester United non ci crede più, molla e la squadra spagnola si porta a casa, giustamente, il titolo di Campione d''Europa.

Merito anche di una squadra più unita e compatta mentre quella inglese scompare e si sfalda alla distanza, con i suoi uomini più noti ed importanti in serata no. Comincia così la grande festa a Barcellona e sull'erba dell'Olimpico, con molti volti noti della politica (tra cui anche il nostro premier Berlusconi) e del calcio europeo  a premiare i vincitori.

Dopo una partita essenzialmente corretta giocata nella città eterna davanti ad almeno 70.000 spettatori l'edizione 2008/2009 della Champions League (ex Coppa dei campioni), il più prestigioso torneo calcistico europeo per club, chiude i battenti. In attesa del prossimo vincitore :)
