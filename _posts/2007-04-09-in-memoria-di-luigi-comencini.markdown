---
author: Il Gorgonauta
comments: false
date: 2007-04-09 22:22:00+00:00
layout: post
link: http://www.atomodelmale.it/2007/04/09/in-memoria-di-luigi-comencini/
slug: in-memoria-di-luigi-comencini
title: In memoria di Luigi Comencini.
wordpress_id: 749
image: uploads/2008/10/luigicomencini201.jpg
categories:
- Blog
- Cinema
tags:
- Memoria
- Morte
---

**Luigi Comencini**, nato l'8 giugno 1916, è morto il 6 aprile 2007 all'età di 90 anni. E' stato uno dei padri del cinema italiano ed ha dato vita assieme ad altri grandi registi come Scola, Monicelli e Risi al genere della commedia all'italiana. Ha lavorato assieme a Sordi, Totò, Gassman, Manfredi e molti altri. Ha creato capolavori come Tutti a casa (1960) in cui vien narrata la tragedia dell'8 settembre 1943 , la saga _Pane, amore e.. _dove dirige attori del calibro di Vittorio De Sica e Gina Lollobrigida, il film _La ragazza di Bube_ (1963) tratto dall'omonimo romanzo e il drammatico e commovente Incompreso (1966). Autore di sceneggiati televisivi di grande successo come Le avventure di pinocchio (1972) e Cuore (1984) conclude la sua carriera con il remake di Marcellino pane e vino nei primi anni 90.

Viene descritto dall'amico Manfredi come

<blockquote>_un regista serio ma non serioso, divertente ma mai comico, una persona che sa far adattare i propri attori ai propri ruoli con maestria ineguagliabile_</blockquote>

Scompare così un pezzo della storia del cinema italiano, ma Comencini grazie a suoi film non sarà mai dimenticato. Ciao Luigi.

Il Gorgonauta.
