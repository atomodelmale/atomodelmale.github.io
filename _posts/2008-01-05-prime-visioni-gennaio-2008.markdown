---
author: Il Gorgonauta
comments: true
date: 2008-01-05 15:04:11+00:00
layout: post
link: http://www.atomodelmale.it/2008/01/05/prime-visioni-gennaio-2008/
slug: prime-visioni-gennaio-2008
title: 'Prime visioni : gennaio 2008.'
wordpress_id: 899
image: uploads/2008/01/2008-01-05-prime-visioni-gennaio-2008.jpg
categories:
- Blog
- Cinema
- Prime Visioni
tags:
- '2008'
---

Lasciate ormai alle spalle le feste e alle prese con nuovi o vecchi problemi possiamo tornare a concentrarci sulle prime visioni del mese, dato che molte pellicole, dopo la pausa natalizia e di fine anno, appaiono sul grande schermo. Nel primo settimana (4/01) ecco **Halloween** - The beginninig, il nuovo racconto delle gesta del pazzoide Michael Myers, protagonista della saga horror di Halloween, e **Uibù** - fantasmino fifone, storia di un fantasma rompiscatole che si diverte a scocciare i nuovi proprietari del suo castello.

Nel secondo weekend (11/01) si ha la possibilità di vedere uno dei film evento del 2008 e la nuova commedia con protagonista Fabio Volo. Parliamo rispettivamente di **Io sono leggenda** e **Bianco e nero.** Nel primo Will Smith è l'unico uomo sopravvissuto sulla terra dopo un'epidemia che ha ucciso tutti gli altri esseri umani mentre nel secondo Fabio Volo tradisce la propria moglie con una bellissima donna di colore, scatenando rimproveri e pregiudizi.

Il terzo venerdì del mese (18/01) si segnalano :

	
  1. **American Gangster**, la storia di Frank Lucas (Denzel Washington) boss mafioso di New York e di Richie Roberts (Russell Crowe), poliziotto che gli dà la caccia.

	
  2. **Alvin Superstar,** la trasposizione cinematografica del noto cartoon degli anni 80, che vede 3 piccoli scoiattoli diventare rockstar di grande successo.

	
  3. **Il club di Jane Austen**, dove l'amore e le opere letterarie della scrittrice inglese si fondono e si immergono nella vite intrecciate di 6 amici.

Infine l'ultimo settimana (25/01) ci regala **Into the Wild**, il nuovo film di Sean Penn; **Aliens vs Predator** : requiem, il secondo capitolo della saga e **Mr. Magorium**, una piacevole commedia imperniata sulla fantasia e sulla magia con N.Portman e D.Hoffman.

Come sempre, ecco l'elenco completo :

	
  * 4 gennaio. _Halloween - The beginning / Lars e una ragazza tutta sua / Lussuria – Seduzione e tradimento / Uibù - Fantasmino fifone / Bastardi_.

	
  * 11 gennaio. L'allenatore nel pallone 2 / Io sono leggenda / Bianco e nero / Cous Cous.

	
  * 18 gennaio. _Il club di Jane Austen /  Riparo - Anis tra di noi / Signorina Effe / Alvin Superstar / American Gangster / L'incubo di Joanna Mills / Gli arcangeli_.

	
  * 25 gennaio. La famiglia Savages / Aliens vs. Predator: Requiem / Scusa ma ti chiamo amore / Hotel Meina / Into the Wild / Non è mai troppo tardi / Mr. Magorium e la bottega delle meraviglie.

Il Gorgonauta. Buona visione.
