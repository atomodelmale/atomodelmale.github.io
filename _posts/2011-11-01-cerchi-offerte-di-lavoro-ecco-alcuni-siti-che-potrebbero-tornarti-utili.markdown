---
author: Il Gorgonauta
comments: true
date: 2011-11-01 19:39:06+00:00
layout: post
link: http://www.atomodelmale.it/2011/11/01/cerchi-offerte-di-lavoro-ecco-alcuni-siti-che-potrebbero-tornarti-utili/
slug: cerchi-offerte-di-lavoro-ecco-alcuni-siti-che-potrebbero-tornarti-utili
title: Cerchi offerte di lavoro? Ecco alcuni siti che potrebbero tornarti utili.
wordpress_id: 10759
image: uploads/2011/11/cerco-lavoro.jpg
categories:
- Internet
tags:
- Lavoro
- Offerte
---

**Cerchi un lavoro** ma non sai come trovarlo? In tuo soccorso ecco giungere il world wide web, non certo la soluzione a tutti i tuoi problemi ma comunque un aiuto in più per la tua ricerca.

I **siti** che contengono offerte di lavoro sono tantissimi (basta pensare che digitando su google "offerte di lavoro" compaiono qualcosa come 15 milioni di risultati) e quindi selezionarne e indicarne solo alcuni piuttosto che altri è tutt'altro che facile. Ma anche non impossibile.

Tra le migliaia di opportunità ecco innanzitutto **Jobrapido** ([www.jobrapido.it](http://www.jobrapido.it/)), un vero e proprio motore di ricerca lavoro senza alcuna registrazione che ti permette di cercare il tuo lavoro tra tutti gli annunci pubblicati su tutti i siti web in Italia. Per poter effettuare la ricerca basta recarsi su _jobrapido_, indicare sulla home page alcuni dati chiave (una mansione o una parola chiave nonché il luogo dove si intende svolgere la propria attività lavorativa) e il gioco è fatto. Indicando la propria email sarà poi possibile ricevere in futuro tutte le nuove offerte in materia.

Regole simili si applicano per **Kijiji** ([www.kijiji.it](http://www.kijiji.it/)) e **JobCrawler** ([www.jobcrawler.it](http://www.jobcrawler.it/)) : in entrambi i casi non è prevista alcuna registrazione e basta recarsi sul sito per cercare il proprio lavoro tra le centinaia di annunci messi a disposizione delle aziende di tutta Italia (ma non dell'estero).

Discorso più complesso per **Monster** ([cercalavoro.monster.i](http://cercalavoro.monster.it/)t). Il sito è una vera e propria agenzia di lavoro online e permette, una volta iscritti, di creare il proprio curriculum e di entrare in diretto contatto con le aziende.  Non solo, è infatti possibile anche scrivere una lettera di presentazione, ossia quale riga utile per presentarsi ai futuri datori di lavoro.

Discorso analogo per **InfoJobs** ([www.infojobs.it](http://www.infojobs.it/)), con la possibilità di ricercare sia offerte di lavoro come motore di ricerca sia di iscriversi gratuitamente per inserire il proprio curriculum. Una volta iscritti sarà poi possibile godere di un menù personalizzato e ricevere le offerte via email.

Last but not least **LinkedIn **([it.linkedin.com](http://it.linkedin.com/)), il social network impiegato principalmente per la rete professionale. Il social network popolato da oltre 120 milioni di utenti offre a chi si iscrive molteplici possibilità, da quella di scambiare informazioni a quella di trovare offerte di lavoro, persone o opportunità di business con il supporto o la presentazione di qualcuno presente all'interno della propria rete di contatti.

La lista, per il momento, si chiude qui. Ricordando che internet è solo uno degli strumenti a nostra disposizione ti auguro un grandissimo **In bocca al lupo!**
