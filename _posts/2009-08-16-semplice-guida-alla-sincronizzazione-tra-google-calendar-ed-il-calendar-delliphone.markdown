---
author: thesave
comments: true
date: 2009-08-16 14:20:38+00:00
layout: post
link: http://www.atomodelmale.it/2009/08/16/semplice-guida-alla-sincronizzazione-tra-google-calendar-ed-il-calendar-delliphone/
slug: semplice-guida-alla-sincronizzazione-tra-google-calendar-ed-il-calendar-delliphone
title: Semplice guida alla sincronizzazione tra Google Calendar ed il Calendar dell'iPhone
wordpress_id: 5366
image: uploads/2010/08/Calendar-iPhone.png
categories:
- Internet
- Tech &amp; Hacks
tags:
- Calendario
- Google
- Guida
- Iphone
---

## Attenzione:

Questo articolo è datato. Per una guida più aggiornata vedere [Sincronizzare Google Calendar e Calendar dell'iPhone [Guida Aggiornata iOS 5 e 6]](/2012/10/21/sincronizzare-google-calendar-e-calendar-delliphone-guida-aggiornata-ios-5-e-6.html).

* * *

![sync]({{ site.baseurl }}/uploads/2009/08/sync.gif)

Torno a parlare sulle pagine digitali dell'Atomo del Male del [melafonino](/?s=iphone) perché finalmente mi sono deciso a sperimentare la procedura di sincronizzazione tra l'utilissimo calendario di Google -**Google Calendar**, appunto - e lo scorrevole ma oltremodo laconico calendarietto dell'iPhone.

**Sync the World!**

![iPhone calendar]({{ site.baseurl }}/uploads/2009/08/enterprise_calendar20090713.jpg)

Perfino io, universitario impenitente alieno dal sudoriparo mondo del lavoro, ho sentito il bisogno del supporto di un "**gestore di appuntamenti**" per riuscire a far collimare progetti, hobby, amori e università durante la settimana.

Visto che sono praticamente cresciuto insieme a Google e trovo fondamentale la **possibilità di accedere alla mia agenda da qualsiasi computer** dotato di connessione a Internet del mondo, l'utilizzo di Google Calendar mi è parsa la più logica delle decisioni.

I problemi sono sorti con l'acquisto del mio iPhone e dei miei maldestri tentativi di sincronizzazione degli appuntamenti tra i due calendari: certamente l'applicazione integrata nel melafonino è una gioia per gli occhi, ma rimane lontana anni luce dal servizio tutto "personalizzazione e connettività" a cui Google Calendar mi aveva abituato. In breve: **0 connettività e poca personalizzazione.**

**With a little help from my Google friend**

![iPhone]({{ site.baseurl }}/uploads/2009/08/apple_large.gif)

In realtà non è una novità che Google offra un servizio di sincronizzazione di contatti e calendari tramite il protocollo di **Microsoft Exchange**, ma visto che lo stesso Google preannunciava nefasti esiti in seguito alla procedura - "ATTENZIONE! PERDERETE TUTTI I VOSTRI CONTATTI!" - ho ben pensato di rimandare a tempi migliori.

Oggi invece, dopo un preventivo nonché scaramantico salvataggio di tutti i miei contatti, mi sono deciso ad approntare la procedura ottenendo ottimi risultati, ecco i passaggi che ho seguito:

**Attenzione - la procedura è stata testata sul firmware 3.0, i passaggi e l'esito dell'operazione su firmware precedenti può differire da quello riportato La procedura è valida anche per le versioni 4.x.x, 5.x.x e 6.x.x di iOS**

Innanzi tutto fatevi un bel **backup** del melafonino tramite **iTunes**, così da avere una copia aggiornata dei vostri contatti.
Fatto il backup assicuratevi di avere una connessione ad Internet funzionante ed andate in **Impostazioni -> E-mail, contatti, calendari ->Aggiungi account...** e selezionate **Microsoft Exchange** come in figura.
Quando si sarà aperta la schermata d'inserimento dei dati compilateli così:

	
  * Dominio: lasciate il campo vuoto

	
  * **Utente**: la vostra e-mail di gMail - utente**@gmail.com**

	
  * **Password**: la vostra password dell'account di gMail

	
  * Fatto questo vi verrà richiesto di **accettare** il servizio anche se **non è possibile verificare il certificato**:accettate

	
  * Quando apparirà la casella "**Server**" inserite l'indirizzo:
`m.google.com`![iPhone dati]({{ site.baseurl }}/uploads/2009/08/mobile_138740h_en.gif)

Cliccando su "**Avanti**" vi comparirà una schermata in cui potete disabilitare/abilitare i 3 servizi di sincronizzazione: eMail, Contatti e **Calendari**. A noi interessa solamente sincronizzare i calendari e perciò**lasciamo "accesa" solamente quest'ultima opzione**.
Cliccando su "**Fatto**" l'iPhone vi chiederà se volete tenere gli appuntamenti già presi sul calendario locale o se volete cancellarli tutti per avere solamente quelli scaricati dalla sincronizzazione (qui lascio a voi decidere cosa fare).
**Uscite da Impostazioni** e caricate il calendario del melafonino: et voiltà, in pochi secondi vedrete gli appuntamenti del vostro calendario principale di Google Calendar sul quale potrete inoltre aggiungere altri appuntamenti tramite il vostro melafonino.

**Procedura aggiuntiva per chi possiede più calendari:**

Se come il sottoscritto preferite suddividere le vostre attività/impegni in **calendari diversi per avere più ordine**, dovrete seguire i pochi passi sotto riportati per poterli consultare ed utilizzare:

Come sopra, assicuratevi di avere la connessione ad Internet attivata e aprendo una finestra di **Safari** (il browser del melafonino) andate all'indirizzo:
`http://m.google.com/sync`
**Autenticatevi** con l'indirizzo e la password di gMail utilizzati precedentemente

	
  * Nel caso vi desse un errore del tipo "**dispositivo non supportato**" non spaventatevi, semplicemente non è supportata la lingua italiana, basta cliccare in basso per **cambiare la lingua** da italiano a inglese ed il gioco è fatto

Quando si aprirà la **pagina di selezione dei calendari**, selezionate quelli che v'interessano, fatto questo chiudere Safari e tornate sul calendario.

Avete **sincronizzato tutti i vostri calendari di Google Calendar sul vostro amato iPhone**:)

AGGIORNAMENTO

Se doveste avere **problemi con la sincronizzazione** dei calendari vi suggerisco di leggere l'[ottima osservazione di Redi](/2009/08/16/semplice-guida-alla-sincronizzazione-tra-google-calendar-ed-il-calendar-delliphone/comment-page-1/#comment-14176) tra i commenti.
