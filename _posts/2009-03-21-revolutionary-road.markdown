---
author: Il Gorgonauta
comments: true
date: 2009-03-21 16:27:58+00:00
layout: post
link: http://www.atomodelmale.it/2009/03/21/revolutionary-road/
slug: revolutionary-road
title: Revolutionary Road.
wordpress_id: 4325
image: uploads/2009/03/revolutionary-road_l.jpg
categories:
- Cinema
- Drammatico
- Società
tags:
- Kate Winslet
- Leonardo DiCaprio
---

**Anni '50**, Frank e April Wheeler sono una coppia di sposini appena trasferitasi in una casetta alla periferia di New York con annesso praticello per far giocare i bambini. Per i vicini i Wheeler sono una coppia speciale, da **cartolina** con la loro vita perfetta e regolare.

![revolutionary-road_l]({{ site.baseurl }}/uploads/2009/03/revolutionary-road_l.jpg)

In realtà dietro a questa facciata di esemplarità si nasconde un vuoto interiore nonché  una **quotidianità** vissuta con insofferenza e disprezzo. Frank è un impiegato incolore che all'apparenza non ama il proprio lavoro, April è un casalinga, attrice mancata, prigioniera del proprio ruolo (le donne devono stare in casa ad accudire i figli) e della sua vita  monotona in una nazione (quella americana) moralizzante e conformista (ma che nasconde in realtà dietro e dentro di sé un certo **squallore**).

Ma ad un certo punto si aprirà per i 2 protagonisti uno spiraglio per poter cambiare in modo radicale e definivo le proprie abitudini ed esistenze prive di particolari emozioni e vitalità. Prima però occorrerà superare la paura del nuovo e dell'imprevisto. Una prova che coniugi Wheeler sapranno superare?

Tutta questa finzione porterà comunque ad una profonda **crisi** interiore ed affettiva, dato che i protagonisti hanno ![revolutionary_4]({{ site.baseurl }}/uploads/2009/03/revolutionary_4.jpg)

l'abitudine di presentare una certa visione di sè all'esterno ma nell'interiorità si rifugiano in alcool e squallidi tradimenti per dare un senso alle proprie finte e vuote vite. Ma ben presto Frank e April si ritroveranno a fare i conti con quelle verità che per troppo tempo hanno nascosto e ignorato.

**Kate Winslet** e **Leonardo DiCaprio** si ritrovano insieme sul set a 11 anni da _Titanic _e questa volta non mostrano certo una grande storia d'amore romantica e travagliata, bensì una relazione che ha perso nel tempo passione e slancio, trasformandosi in un incubo-prigione, e che si trascina con stanchezza. Tanto da chiedersi se tutte le coppie saranno destinate prima o poi a schiantarsi su uno scoglio chiamato quotidianità.

La pellicola da parte sua scorre piacevolmente, si lascia guardare e mostra con crudezza (ieri come oggi), tra un litigio e uno sguardo perso nel vuoto, il reale quotidiano con le sue solitudini, infelicità, tristezze, sogni infranti e fallimenti.
