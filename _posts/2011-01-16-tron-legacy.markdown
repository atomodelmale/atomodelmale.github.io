---
author: Il Gorgonauta
comments: true
date: 2011-01-16 17:17:56+00:00
layout: post
link: http://www.atomodelmale.it/2011/01/16/tron-legacy/
slug: tron-legacy
title: Tron - Legacy.
wordpress_id: 8791
image: uploads/2011/01/Tron-legacy.jpg
categories:
- Azione
- Cinema
- Fantascienza
- Thriller
- Videogiochi
tags:
- 3D
---

**Un'inspiegabile scomparsa.**

1989. **Kevin Flynn**, presidente della società informatica **ENCOM**, sogna un mondo dove l'informatica e le persone reali possano unirsi per dare vita ad un nuovo tipo di società. Una sera, dopo aver confessato i propri sogni al proprio figlio adolescente Sam, scompare misteriosamente.

[![]({{ site.baseurl }}/uploads/2011/01/Tron-legacy.jpg)]({{ site.baseurl }}/uploads/2011/01/Tron-legacy.jpg)

2009. **Sam Flynn** è diventato adulto ma vive ai margini della società della padre, di cui comunque è il socio di maggioranza. Rassegnatosi ormai alla scomparsa del genitore, una sera riceve la visita di Alan, un collaboratore di Kevin, il quale gli comunica di aver ricevuto una misteriosa chiamata dal vecchio ufficio del padre, una sala giochi.

Sam si reca sul posto e si imbatte in un laboratorio segreto con una console ancora attiva. Maneggiando con essa Sam si ritrova catapultato in un mondo digitale chiamato "**la Rete**"..

**Gladiatori e dischi.**

Sam in realtà si trova nello stesso mondo digitale creato dal padre 20 anni prima, ora dominato da **Clu**, un alter ego digitale di Kevin.

La Rete, una rappresentazione digitale del mondo reale, è popolata dai **programmi**, i quali si sfidano in una gigantesca arena al lancio del disco. Ogni programma infatti è dotato di un disco che oltre ad essere utilizzato come un'arma nei giochi contiene tutti i dati del programma stesso e perderlo significherebbe subire la cancellazione dal sistema.

In questo mondo però si trova anche il creativo (cioè un programmatore umano) Kevin, rimasto intrappolato nello stesso mondo da lui creato ed ora esiliato ai confini della rete. Kevin è aiutato solo dalla fidata **Quorra**, l'unica ISO (equazioni isomorfe) superstite dopo il loro sterminio per opera del crudele Clu.

[![]({{ site.baseurl }}/uploads/2011/01/Tron-legacy-2.jpg)]({{ site.baseurl }}/uploads/2011/01/Tron-legacy-2.jpg)

**1982 - 2010.**

**Tron - Legacy** è il sequel della pellicola **Tron**, uscita nel 1982 e con protagonista lo stesso Kevin Flynn.

A suo tempo **Tron** cambiava il mondo del cinema, oggi **Tron - Legacy** non è che la continuazione di una trama cominciata molti anni or sono e che continua oggi grazie ad un passaggio di consegne di tipo generazionale.

Quello che manca quindi al **sequel**è la capacità di innovare il mondo del cinema così come aveva fatto il suo predecessore mentre l'innesto del **3D** non rappresenta ormai più una novità ed è relegato solo al mondo virtuale della "rete". [![]({{ site.baseurl }}/uploads/2011/01/Tron-Light-Cycle-1982.jpg)]({{ site.baseurl }}/uploads/2011/01/Tron-Light-Cycle-1982.jpg)

Tuttavia gli sforzi per ammodernare **Tron** ai gusti dei nuovi spettatori sono più che evidenti e il **restyling** della pellicola, dai _Light Cycle_ al mondo della rete, garantisce spettacolarità ed emozioni. Senza dimenticare tra l'altro la tematica dell'utopica ricerca di un mondo perfetto e privo di ingiustizie.

Le musiche dei _Daft Punk_ e la dignitosa prova dei vari Jeff Bridges (Kevin/Clu), Garrett Hedlund (Sam) e Olivia Wilde (Quorra) completano infine una buona pellicola volta, più che ai sentimenti, all'azione e al divertimento.
