---
author: thesave
comments: true
date: 2010-09-25 09:39:38+00:00
layout: post
link: http://www.atomodelmale.it/2010/09/25/ddl-gelmini-e-il-dissenso-dei-ricercatori/
slug: ddl-gelmini-e-il-dissenso-dei-ricercatori
title: DDL Gelmini e il dissenso dei ricercatori
wordpress_id: 8062
image: uploads/2010/09/Ricercatori-Precari.jpg
categories:
- Istruzione
- Protesta
- Riforma
- Sciopero
tags:
- Decreto
- Gelmini
---

Gli sgoccioli dell'estate in un settembre estivo.

Fine della sessione di esami, inizio delle lezioni.

Mancano ancora pochi giorni di "vacanza" e un nuovo anno accademico inizierà.

![]({{ site.baseurl }}/uploads/2010/09/Ricercatori-Precari.jpg)

I recenti **tagli ai bilanci** -- a detta del ministro Gelmini, "inesistenti" – smuovono animi e coscienze: sulla carta l'annunciata **riforma** consentirà ai **ricercatori** di avvalersi di due contratti triennali al termine di ciascuno dei quali ci sarà una valutazione e la possibilità di accedere all'abilitazione nazionale ed avere così una progressione di carriera.

Tutto rosa e fiori?

Se nella teoria è cosi, nella pratica questa "nuova" ha generato proteste e dissensi in buona parte dei ricercatori universitari.

Il perché di questa protesta?

Il DDL "Gelmini",  colpisce duramente i ricercatori,  sostituendone il ruolo con la figura del **ricercatore a tempo determinato**(RTD).

Questa sostituzione ha **un duplice effetto** negativo:

	
  1. rendere **impossibile la progressione** di carriera degli attuali ricercatori, a prescindere dal loro merito;

	
  2. **istituzionalizzare una figura precaria** con prospettive di inserimento nel mondo accademico forse peggiori.

I  ricercatori cercano di sensibilizzare il pubblico sul **declino di investimenti** che lo Stato dedica all'università.

**L'università italiana** è considerata **eccellente** a livello mondiale, per qualità della produzione scientifica e dei laureati che forma, ma i  recenti tagli -- L. 133/08, L. 1/09 e la manovra straordinaria di luglio -- porteranno il sistema al **declino**.

La **rinuncia all'attività didattica** non costituisce sciopero per la figura del ricercatore, il cui unico compito istituzionale, è la ricerca scientifica.

Risultano così eclatanti le dichiarazioni di alcune importanti figure, che sostengono che i ricercatori non possono continuare a percepire lo stesso stipendio senza "fare lezione".

Il DDL Gelmini è ora in **discussione alla Camera**.

L'obiettivo è di fare **pressione sul legislatore**, dimostrando l'importanza dei ricercatori nel sostegno all'offerta didattica universitaria, ma anche di dare la **massima divulgazione** possibile ai problemi attuali e alle  prospettive dell'università.

Tutto ciò, ovviamente porterà a un **rinvio delle lezioni** di un cospicuo numero di atenei, il PDL, dal canto suo si sta mobilitando affinché questo non avvenga.

_Inviato da Daniela_
