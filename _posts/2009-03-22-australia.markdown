---
author: thesave
comments: true
date: 2009-03-22 15:06:38+00:00
layout: post
link: http://www.atomodelmale.it/2009/03/22/australia/
slug: australia
title: Australia
wordpress_id: 4314
image: uploads/2009/03/albero.jpeg
categories:
- Avventura
- Azione
- Cinema
- Drammatico
- Guerra
tags:
- Australia
- Hugh Jackman
- Nicole Kidman
---

<blockquote>

> 
> Somewhere over the rainbow way up high
There's a land that I heard of once in a lullaby...</blockquote>

Devo ammettere che questa è la prima volta che mi guardo (sorbisco?) un kolossal di mia iniziativa - o almeno accettando di buon grado.

Sarà perché la Kidman a 42 anni suonati è sempre una bella figliola?

Sarà perché c'era quel gran figo di **Wolverine**(conosciuto ai più con lo pseudonimo di **Huge Jackman**)?

Sarà perché le locandine mi hanno invogliato con quell'aura di avventura che fa tanto inizio '900?

Non saprei, fatto sta che mi sono convito lasciato convincere a vedere questo film e devo dire che non ne sono rimasto del tutto deluso...

![austalia]({{ site.baseurl }}/uploads/2009/03/austalia.jpeg)

**Once upon a time, Far Faraway Downs**

Andiamo con ordine: nel lontano 1939, la bella e aristocratica **Lady** Sarah **Ashley**(interpretata da **Nicole Kidman**) decide di raggiungere l'amato marito - tale Lord Ashley che da tempo ha abbandonato la monotonia dei salotti londinesi per dedicarsi anima e corpo ad una vita avventurosa nel nuovo continente, l'Australia.

L'ardimentosa  Lady prende armi (nessuna) e bagagli (troppi) e parte alla volta dell'Australia dove spera di far capitolare il proprio maritino e di ricondurlo sulla via di casa.

Peccato che Sarah non sappia che nella propria ricerca di avventura Lord Ashley ha ben pensato di investire tempo e sopratutto denaro per acquistare e gestire un immenso ranch che conta più di 1500 capi di bestiame, chiamato **Faraway Downs**.

![albero]({{ site.baseurl }}/uploads/2009/03/albero.jpeg)

Arrivata a **Darwin**- capoluogo del Northern Territory australiano - Lady Ashley assaggia per la prima volta l'acre sapore della vita australiana fatta di pregiudizi razziali, sessismo, bigottismo religioso e violenza; l'esatto opposto della società londinese fatta di emancipazione e tolleranza.

Qui incontra **Drover** (Hugh Jackman), un mandriano scostante e rissoso incaricato da Lord Ashley di scortare la propria amata verso la tenuta di Faraway Downs.

Purtroppo per la povera Sarah le sorprese non finiscono mai e giunta alla tenuta scopre la **morte di Lord Ashley**- per presunta mano di un indigeno **-** ma sopratutto viene a conoscenza dei piani del marito per compromettere il monopolio del più grande allevatore del paese: **Lesley 'King' Carney**.

Per scongiurare il fallimento del progetto del marito e salvare Faraway Downs Lady Ashley dovrà rimboccarsi le maniche, levare gli sfarzosi abiti aristocratici ed **indossare quelli da mandriana australiana**. Aiutata dal burbero ma generoso mandriano Drover - di cui ben presto s'innamorerà, dal piccolo meticcio **Nullah** e da "**King George**" lo stregone aborigeno che li accompagna durante tutta la loro avventura, dovrà **condurre il proprio bestiame attraverso l'impervio territorio australiano** affrontando le letali trappole dei concorrenti.

**Da qualche parte sotto l'arcobaleno**

![lady-ashley-nullah]({{ site.baseurl }}/uploads/2009/03/lady-ashley-nullah.jpeg)

Quello che avete letto poc'anzi non è altro che la prima ora di film, un film dove accadono veramente tante cose e dove più di una volta ci si può trovare in **situazioni a metà tra l'onirico e lo stagnante**.

Certo, la storia di Sarah (o forse è meglio dire quella dei protagonisti) è **piena di azione, amore, guerra e avventura,** ma in generale ho avuto la sensazione che **tutta la storia potesse essere raccontata in modo un po' più stringato e conciso**, preservando comunque l'atmosfera mistica di alcuni momenti di riflessione.

Più di una volta mi è parso di notare una certa **discontinuità nella narrazione** che da l'idea di un frettoloso "copia-incolla" tra le riprese.

![drover]({{ site.baseurl }}/uploads/2009/03/drover.jpg)

Critiche a parte **non si può certo dire che "Australia" sia un brutto film**, certo, bisogna essere pronti a "sorbirsi" una storia di 3 e passa ore, ma l'ottima fotografia, i magnifici paesaggi e le vicende dei protagonisti difficilmente mancheranno di attirare l'attenzione dello spettatore.

Bello l'andirivieni musicale che richiama la tradizione del **"tempo del sogno" Australiano**, vero e proprio collante tra le emozioni ed i personaggi del film è "**Over the Rainbow**" la canzone cantata dalla protagonista del film anni '30 "il Mago di Oz" che viene canticchiata per la prima volta da Lady Ashley a Nullah e che ritornerà a sottolineare i momenti salienti del film attraverso voci e strumenti degli altri personaggi.
