---
author: Il Gorgonauta
comments: true
date: 2008-02-07 15:25:02+00:00
layout: post
link: http://www.atomodelmale.it/2008/02/07/prime-visioni-febbraio-2008/
slug: prime-visioni-febbraio-2008
title: 'Prime visioni : febbraio 2008.'
wordpress_id: 923
image: uploads/2008/10/asterixalleolimpiadi.jpg
categories:
- Blog
- Cinema
- Prime Visioni
tags:
- '2008'
---

), _P.S. I love You_ e _Sogni e delitti._ Del primo film non aggiungo altro; il secondo vede il premio oscar Hilary Swank perdere il proprio marito e vivere un difficile periodo combattuta tra passato e futuro; il terzo infine è il nuovo thriller di Woody Allen che torna sui grandi schermi dopo Match Point e Scoop.

Il secondo venerdì invece (8/02) ecco _Asterix alle olimpiadi, 30 giorni di buio, Caos calmo_ e _La guerra di Charlie Wilson_. Nella prima pellicola il gallo Asterix accompagnato dal suo amico Obelix si reca e partecipa alle Olimpiadi per aiutare il giovane Alafolix e nella seconda una cittadina americana per 30 giorni all'anno è invasa dai vampiri. Abbiamo poi l'ultima fatica di Nanni Moretti e la vita del politico texano Charlie Wilson trasportata sul grande schermo da un cast di alto livello (Tom Hanks e Julia Roberts in primis).

Il terzo fine settimana (15/02) ci regala una piccola pausa. Si segnalano infatti solo _Parlami d'amore_, la nuova commedia romantica di Silvio Muccino e _Il petroliere_, storia di un minatore texano che agli inizi del novecento scopre il petrolio. Il penultimo week end (22/02) invece torna a seppellirci di nuove uscite : _John Rambo_, nel quarto e ultimo episodio; _Non è un paese per vecchi_ dei fratelli Coen; _Persepolis_ il film d'animazione francese vincitore al festival di Cannes 2007 e _Sweeney Todd_, il musical che ha per protagonista Johnny Depp.

![]({{ site.baseurl }}/uploads/2008/10/charliewilsonswar1.jpg)

Infine, per fortuna, arriviamo all'ultimo venerdì (29/02). Qui troviamo _Rendition_, un thriller politico con Reese Witherspoon e Jake Gyllenhaal; _Jumper_, storia di un uomo in grado di teletrasportarsi da un luogo all'altro della terra e _Prospettive di un delitto_, un omicidio visto e raccontato da diversi testimoni oculari.

Elenco completo delle **uscite**:

	
  * 1 febbraio. Il falsario / Sogni e delitti / P.S. I love you / Parole Sante / Cloverfield.

	
  * _8 febbraio_.  Asterix alle olimpiadi / 30 giorni di buio / Non c'è più niente da fare / Caos calmo / La guerra di Charlie Wilson / L'innocenza del peccato.

	
  * 15 febbraio. Il petroliere / Parlami d'amore / Away from Her / Lo scafandro e la farfalla.

	
  * _22 febbraio_. Sweeney Todd / Non è un paese per vecchi / John Rambo / Un uomo qualunque.

	
  * 29 febbraio.  Rendition / Prospettive di un delitto / Jumper / Il mattino ha l'ora in bocca / Forse Dio è malato / Rec / La rabbia / Fine pena mai / Il futuro non è scritto / Persepolis.

Come sempre le locandine sono prese dal sito [filmup.](http://filmup.leonardo.it/index.htm) Un ultimo appunto : alcune settimane fà è morto **Heath Ledger**(vedi articolo nel [blog](/2008/01/23/la-scomparsa-di-heath-ledger.html)). Grazie all'autopsia è stato reso noto che l'attore è scomparso per una overdose accidentale di farmaci (Valium, anti-staminici e sonniferi) e quindi non si è trattato di un suicidio. Ledger soffriva di insonnia e per dormire gli erano stati prescritti diversi medicinali (anti-ansiolitici) che mescolati tra loro gli sono stati fatali.

Il Gorgonauta._
_
