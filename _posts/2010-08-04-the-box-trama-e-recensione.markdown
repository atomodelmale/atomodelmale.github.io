---
author: Il Gorgonauta
comments: true
date: 2010-08-04 13:51:05+00:00
layout: post
link: http://www.atomodelmale.it/2010/08/04/the-box-trama-e-recensione/
slug: the-box-trama-e-recensione
title: The box, trama e recensione.
wordpress_id: 7766
image: uploads/2010/08/the-box.jpg
categories:
- Cinema
- Drammatico
- Thriller
tags:
- Cameron Diaz
- Mistero
---

**Cameron, c'è un regalo per te.![]({{ site.baseurl }}/uploads/2010/08/the-box.jpg)**

Richmond Virginia, 1976. **Norma** (Cameron Diaz) e Arthur sono  una giovane coppa sposata con un figlio. La prima lavora in un liceo  privato mentre il secondo in un centro studi della Nasa. I due non si  trovano in floride condizioni economiche : il liceo in cui lavora Norma  non intende rinnovare la borsa di studio a suo figlio e Arthur non è  stato selezionato dalla Nasa per diventare astronauta e viaggiare nello  spazio.

In un giorno come un altro però un misterioso uomo dal volto  sfigurato si presenta alla porta con uno strano oggetto : una **scatola** di  legno con un **pulsante** rosso. L'uomo presenta a Norma (e quindi al  marito)  un'incredibile offerta : potrà premere il pulsante e ricevere 1  milione di dollari (e nello stesso momento in cui lo premerà una  persona, che i 2 non conoscono, morirà) o non premerlo e salvare 1 vita. La  coppia ha 24 ore per decidere.

**1 milione di dollari per una vita.**

La giovane coppia si trova così di fronte ad una drammatica e difficile **scelta** :  diventare ricchi, risolvere i propri problemi economici ma macchiarsi le  mani di sangue o rimanere con la coscienza pulita e il portafoglio  mezzo vuoto. 

Il **dilemma**, morale, etico ed economico, non è di poco conto e ad aumentare i dubbie e le domande della giovane coppia ci mette anche il misterioso personaggio che ha suonato alla porta. Il suo nome è Steward ma tutto il resto è avvolto dal **mistero** : perchè una tale offerta? e perchè proprio a Norma e Arthur ?

**La confusione vien guardando..**

La prima parte delle pellicola si concentra così sulla possibile scelta che i coniugi sono costretti ad affrontare e sugli interrogativi che essi si pongono. Il **denaro** può dare la felicità o questa si trova in realtà già attorno a noi? e si può convivere con un delitto?

Una volta compiuta la scelta (che qui non svelerò) per Norma e Arthur la vita si trasforma ben presto in un inferno, tra minacce, pericoli e scelte ancora più difficili.

La forza della pellicola, che sta proprio nel mettere le persone di fronte a decisioni così drammatiche, perde di intensità man mano  che si procede lungo la **trama**, sempre più confusa, complicata e di difficile comprensione. Dall'altra parte il film lascia lo spettatore con pochi punti di riferimento, ancora pieno di dubbi, domande e perplessità all'uscita della sala.

Meglio un milione di dollari o la vita di una persona che non si conosce...
