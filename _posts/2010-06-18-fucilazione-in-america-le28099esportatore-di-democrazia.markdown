---
author: thesave
comments: true
date: 2010-06-18 15:04:03+00:00
layout: post
link: http://www.atomodelmale.it/2010/06/18/fucilazione-in-america-l%e2%80%99esportatore-di-democrazia/
slug: fucilazione-in-america-l%e2%80%99esportatore-di-democrazia
title: Fucilazione in America, esportatrice di democrazia
wordpress_id: 7516
image: uploads/2010/06/Execution_by_BobbityJones.jpg
categories:
- Democrazia
- Governo
- Legge
- Società
tags:
- Morte
- Pena
- Usa
---

Quando l'Atomo del Male era un angoletto ancor più piccolo di quell'immenso mare che è il Web, si è parlato della [**pena di morte**](/2007/01/18/salsa-di-canaglia-alla-beccaria/) e di quanto incivile e retrogrado tale metodo di punizione/prevenzione -- sia.

**Quattro proiettili, dritti al cuore**

![]({{ site.baseurl }}/uploads/2010/06/2668115.jpg)

E' cronaca di oggi: a 25 anni dalla condanna alla pena di morte, il detenuto **Ronnie Lee Gardner** ha scelto – perché le leggi dello stato dello **Utah** lo permettono – di andarsene al creatore grazie ad una **raffica di Winchester**, crivellato da 5 tiratori volontari per eseguire la pena capitale.

C'è da dire che l'esecuzione per **fucilazione**– a qualcun altro è venuto in mente il clima da **guerra mondiale**, leggendo queste parole? – è stata **abolita** dal governo dello Utah da – appena – 6 anni, ma i condannati giudicati precedentemente a quella data (il 1985 per Gardner) possono ancora **scegliere** tale metodo **come alternativa all'iniezione letale**.

Scelta la propria condanna il carcerato ha passato le sue ultime 48 ore in digiuno – volontario – per poi presentarsi davanti al **plotone** di esecuzione incappucciato, con un bersaglio sul petto ad indicare il cuore.

Il rituale è lo stesso che ci propongono film e televisioni:

5 tiratori volontari, 4 fucili carichi ed uno a salve – per "**alleggerire**" la coscienza dei boia che si riservano la possibilità di non aver ucciso un uomo –, 8 metri li separano dal condannato.

Voltati di spalle non guardano in faccia il detenuto che, dopo aver pronunciato le ultime parole, viene **incappucciato**.

<blockquote>**«Plotone, attenti!» «Caricare!» «Puntare!» «Fuoco!»</blockquote>

Venti minuti dopo Ronnie Lee Gardner viene dichiarato **morto**, concludendo la storia del pluriomicida.

**Condanna a morte**

![]({{ site.baseurl }}/uploads/2010/06/Execution_by_BobbityJones.jpg)

Perché scrivere un articolo – a tutti gli effetti – di **cronaca**, quando già giornali e telegiornali riportano la notizia del giorno?

Perché, se mi è permesso dirlo, non ho mai capito come la "**più grande democrazia del mondo**", come gli americani amano definire il proprio governo, sia ancora avvezza a **impiccagioni**, **fucilazioni**, **sedie elettriche** e **iniezioni letali**.

Che reputino la pena di morte un **deterrente** migliore dell'ergastolo?

E dire che mi pare più "esemplare" la condanna ad un lento e logorante **stillicidio**, privati della **libertà**, sapendo che tutto il mondo vive mentre si è **rinchiusi sempre** nelle stesse quattro mura per il resto dei propri giorni, piuttosto che una **veloce dipartita**.

Per non parlare dei problemi "**etici**" di punire un uomo che ha posto fine alla vita di un altro, esercitando su di esso lo stesso diritto di vita e di morte che il condannato si è arrogato impunemente.

**Mah!**

E intanto che la notizia della fucilazione di Gardner fa il **giro del mondo**, nessuno scrive un carattere riguardo alle **esecuzioni sommarie** perpetrate, ogni giorno, su gente che la **pensa diversamente**– dissidenti politici, li chiamano loro – in **Cina** o in **Iran**(giusto per citarne due), così come a nessuno sembra paradossale che un criminale **possa decidere della propria morte**, mentre in buona parte dei paesi "civilizzati" **l'eutanasia** rimane un reato a tutti gli effetti.

**Distorsioni** delle democrazie occidentali.
