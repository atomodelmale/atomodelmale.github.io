---
author: thesave
comments: true
date: 2010-12-31 12:14:41+00:00
layout: post
link: http://www.atomodelmale.it/2010/12/31/adm-zeitgeist-2010-i-10-articoli-piu-letti-del-2010/
slug: adm-zeitgeist-2010-i-10-articoli-piu-letti-del-2010
title: AdM Zeitgeist 2010 - I 10 articoli più letti del 2010
wordpress_id: 8667
image: uploads/2010/02/Divorzio-Breve.png
categories:
- Blog
tags:
- Classifica
- Post
---

Tra poche ore diremo addio all'anno vecchio per quello nuovo, quale occasione migliore di questa per dare un occhiata a quali sono stati gli articoli più letti -- e cercati -- degli ultimi 365 giorni.

![]({{ site.baseurl }}/uploads/2010/12/Grafico.jpg)

1. I Candidati alle Elezioni Regionali 2010

![]({{ site.baseurl }}/uploads/2010/03/RegionaliVeneto2010.png)![]({{ site.baseurl }}/uploads/2010/03/RegionaliToscana2010.png)![]({{ site.baseurl }}/uploads/2010/03/RegionaliLombardia2010.png)![]({{ site.baseurl }}/uploads/2010/03/RegionaliEmiliaRomagna2010.png)

Come abbiamo avuto modo di sperimentare, checché gli italiani ne dicano,  la politica rimane sempre uno dei principali argomenti di ricerca per gli abitanti della penisola, soprattutto quando è tempo di elezioni, cercando così spunti su chi "crocettare" ai seggi.

Considerati insieme, gli articoli sui Candidati delle Elezioni Regionali 2010 balzano al primo posto della classifica 2010, costituendo una sotto-classifica a sè, divisa per regioni dove spiccano:

	
  1. [Candidati Elezioni Regionali 2010 in Veneto](/2010/02/15/candidati-elezioni-regionali-2010-in-veneto/)

	
  2. [Candidati Elezioni Regionali 2010 in Lombardia](/2010/02/14/candidati-elezioni-regionali-2010-in-lombardia/)

	
  3. [Candidati Elezioni Regionali 2010 in Emilia Romagna](/2010/02/20/candidati-elezioni-regionali-in-emilia-romagna-2010/)

	
  4. [Candidati Elezioni Regionali 2010 in Toscana](/2010/02/21/candidati-elezioni-regionali-2010-in-toscana/)

	
  5. [Candidati Elezioni Regionali 2010 in Umbria](/2010/02/21/candidati-elezioni-regionali-2010-in-umbria/)

	
  6. [Candidati Elezioni Regionali in Liguria 2010](/2010/02/17/candidati-elezioni-regionali-in-liguria-2010/)

	
  7. [Candidati Elezioni Regionali 2010 nelle Marche](/2010/03/01/candidati-elezioni-regionali-2010-nelle-marche/)

	
  8. [Candidati Elezioni Regionali 2010 nel Lazio](/2010/02/27/candidati-elezioni-regionali-2010-nel-lazio/)

2.[Semplice guida alla sincronizzazione tra Google Calendar ed il Calendar dell'iPhone](/2009/08/16/semplice-guida-alla-sincronizzazione-tra-google-calendar-ed-il-calendar-delliphone/)**

![]({{ site.baseurl }}/uploads/2010/08/Calendar-iPhone.png)

Dal 2008 ad oggi l'iPhone -- in tutte le sue incarnazioni -- ha invaso il mercato e sottratto ai big del settore -- Nokia in primis -- una consistente fetta di utenti passati sotto l'egida della Mela morsicata.

Evergreen della classifica mensile degli articoli più letti e commentati è -- come dice l'esplicativo titolo -- una guida alla sincronizzazione tra il calendario di Google -- il Google Calendar -- ed il Calendario dell'iPhone, che permette di prendere e gestire in maniera assolutamente trasparente e biunivoca gli appuntamenti tramite un qualsiasi browser o sul proprio melafonino.

3. [Facebook. Quando si può essere accusati di diffamazione?](/2009/05/16/facebook-quando-si-puo-essere-accusati-di-diffamazione/)

![]({{ site.baseurl }}/uploads/2010/08/Facebook-Diffamazione.png)

L'articolo che in questi mesi è sempre andato a braccetto con il precedente, per numero di lettori e ricerche è "quando si può essere accusati di diffamazione su Facebook?".

Il titolo riassume bene una domanda che probabilmente un buon numero di utenti si è posta: quand'è che lo scherzo, la presa in giro o il gioco passa il segno e assume i contorni di una vera e propria diffamazione, passibile di denuncia?

Con questo articolo Radio Rebelde ci da la risposta.

4. [Buon Nasale?!](/2007/12/25/buon-nasale/)

![]({{ site.baseurl }}/uploads/2010/12/BabboNasale.png)

Natale, Natale, Natale, anche quest'anno è passato, ma l'articolo "Buon Nasale?!", che tratta dell'origine e del significato odierno della festività, rimane tra le ricerche più effettuate dagli utenti: semplice errore di scrittura o qualcosa di più?

5. [Ke$ha, nuovo singolo e video : Your Love is My Drug.](/2010/05/16/keha-nuovo-singolo-e-video-your-love-is-my-drug/)**

![]({{ site.baseurl }}/uploads/2010/10/Kesha.png)

Bella prova quella di Ke$ha che da semisconosciuta wannabe-singer è stata protagonista di una bruciante ascesa nello star system canoro durante tutto il 2010, soprattutto grazie ai successi di "Tik Tok" e "Your Love is My Drug".

6. [Renzo Bossi. Bocciato 3 volte. Stipendio da 12000 euro al mese.](/2009/09/28/renzo-bossi-bocciato-3-volte-stipendio-da-12000-euro-al-mese/)

![]({{ site.baseurl }}/uploads/2010/04/RenzoBossi.png)

L'ultimogenito del "Senatur" fa notizia.

Sarà per il carattere democratico e rispettoso ereditato dal padre, per la spiccata intelligenza o per le sue doti manageriali, ma il "Trota" è stato per lungo tempo un argomento di ricerca e lettura di prima categoria.

Sarà per il meritato stipendio mensile da una dozzina di banconote da mille? Chissà.

Intanto ne attendiamo speranzosi la "discesa in campo".

7. [New York, disinnescata autobomba a Times Square.](/2010/05/02/new-york-disinnescata-autobomba-a-times-square/)

![]({{ site.baseurl }}/uploads/2010/11/NYBomb.png)

L'attacco alle Torri Gemelle ha lasciato nei newyorkesi -- e nel mondo -- una ferita che ancora oggi, a distanza di quasi 10 anni, si riapre.

I terroristi minano ancora una volta la sicurezza "in casa" del loro nemico giurato, l'America, piazzando un'autobomba nel bel mezzo di Times Square, il cuore pulsante della Grande Mela. Per fortuna gli artificieri riescono a sventare il pericolo.

8. [Twitter contro Facebook, tu da che parte stai?](/2009/01/29/twitter-contro-facebook-tu-da-che-parte-stai/)

![]({{ site.baseurl }}/uploads/2010/12/TwitterVsFacebook.png)

Il 2010 è sicuramente stato l'anno di Zuckerberg che, grazie al suo Facebook ed ad un film che ne decanta le gesta eroiche e imprenditoriali, ha guadagnato perfino la copertina di Time come uomo dell'anno.

Figlio di un dio minore, Twitter ce la mette tutta per contrastare l'egemonia del FacciaLibro, consolidando la propria reputazione di social network istantaneo ed affidabile.

L'articolo analizza le analogie e le differenze tra le due reti sociali: voi da che parte state?

9. [Divorzio Breve. Quando gli interessi del Premier coincidono con quelli degli italiani.](/2010/01/17/divorzio-breve-quando-gli-interessi-del-premier-coincidono-con-quelli-degli-italiani/)

![]({{ site.baseurl }}/uploads/2010/02/Divorzio-Breve.png)

Ormai sul Cavaliere si è detto tutto e il contrario di tutto, leggi ad personam, leggi ad aziendam, leggi ad leggendam, tra poco finiranno anche i termini latini.

Intanto fa pensare la strana coincidenza tra le tempistiche con cui è avvenuta la proposta di legge sul Divorzo Breve e l'annunciata separazione tra la Lario e Berlusconi.

10. [Internet non funziona! Ecco come risolvere.](/2010/09/22/internet-non-funziona-ecco-come-risolvere/)

![]({{ site.baseurl }}/uploads/2010/10/NoInternet1.png)

Internet è diventato vitale al pari -- se non più -- di televisioni e giornali, così se un malfunzionamento ai "nodi" della rete manda in tilt il traffico italiano per una mezzora, si scatena il finimondo.

E voi? Sperimentato problemi con la rete delle reti? Si? Allora il decimo classificato è l'articolo che fa per voi.

### Questa è la nostra classifica per il 2010, ed ora, pronti ad affrontare un nuovo anno di news e lettori, vi facciamo i migliori auguri di un fantastico 2011.

## Buon Anno!
