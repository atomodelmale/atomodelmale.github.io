---
author: thesave
comments: true
date: 2015-04-27 20:31:36+00:00
layout: post
link: http://www.atomodelmale.it/2015/04/27/da-oggi-si-possono-fare-videochiamate-col-messenger-di-facebook/
slug: da-oggi-si-possono-fare-videochiamate-col-messenger-di-facebook
title: Da oggi si possono fare videochiamate col Messenger di Facebook
wordpress_id: 15628
image: uploads/2015/04/messenger-video.png
categories:
- Facebook
tags:
- Chiamate
- Facebook
- Messenger
- Video
---

Resistance is futile

## Messages and videos

![messenger-video]({{ site.baseurl }}/uploads/2015/04/messenger-video.png)

Altro passo in avanti per Facebook e la sua campagna per la conquista <del>del mondo</del> della messaggistica mobile.

Da oggi tramite Messenger di Facebook si potranno fare [chiamate video](http://newsroom.fb.com/news/2015/04/introducing-video-calling-in-messenger/) sia su rete cellulare che su WiFi.

Oltre che dagli US, è possibile fare chiamate video con Messenger da Belgio, Canada, Croazia, Danimarca, Francia, Gran Bretagna, Grecia, Irlanda, Laos, Lituania, Messico, Nigeria, Norvegia, Oman, Polonia, Portogallo e Uruguay. Le altre nazioni mancanti al primo appello (tra cui l'Italia) saranno aggiunte nei prossimi mesi.

Aggiornata l'app di Facebook, basterà entrare in Messenger, aprire una chat con qualsiasi altro utente e cliccare sull'iconcina del video in alto a destra per chiamarlo istantaneamente (ovviamente sempre che l'altro dall'altro capo risponda alla chiamata). Il collegamento partirà -- come per Skype, Google Hangouts o FaceTime -- accedendo alle telecamere frontali, lasciando comunque la possibilità di cliccare sullo switch per passare a quelle posteriori per mostrare cosa si ha davanti.

![facebook_resistance]({{ site.baseurl }}/uploads/2015/04/facebook_resistance.jpg)

L'aggiunta delle (video)chiamate non è che l'ennesima di una lunga serie di mosse da parte di Facebook (tra cui l'[acquisto di WhatsApp](/2014/02/20/campagna-acquisti-facebook-16-miliardi-per-whatsapp/)) per la conquista degli utenti che usano la piattaforma per news, messaggi e ora anche per chiamare.

Dalla parte di Facebook ci sono i numeri. Non serve cercare e aggiungere nessuno, come Skype o Hangouts ci hanno abituati. Se si ha l'amicizia su Facebook il gioco è fatto -- e poi chi lo dice a quell'attaccabottoni a cui non volevate dare il vostro numero di telefono di smettere di assillarvi chiamandovi su Facebook Messenger?

C'è da chiedersi: le compagnie telefoniche nostrane come reagiranno alla novità? Lasceranno vivere o bloccheranno il servizio sulle reti mobili come già fanno per le chiamate Skype (VoIP)?
