---
author: Il Gorgonauta
comments: true
date: 2009-08-28 11:55:29+00:00
layout: post
link: http://www.atomodelmale.it/2009/08/28/woofer-il-social-network-chiaccherone-del-web/
slug: woofer-il-social-network-chiaccherone-del-web
title: Woofer, il social network chiaccherone del web.
wordpress_id: 5486
image: uploads/2009/08/2009-08-28-woofer-il-social-network-chiaccherone-del-web.jpg
categories:
- Internet
- Social Network
tags:
- Twitter
- Woofer
---

Nel web dei **social network**, Facebook in primis, e della loro inarrestabile ascesa, una nuova "rete sociale" è pronta a spopolare in rete e ad accogliere nuovi proseliti.

![social-network]({{ site.baseurl }}/uploads/2009/01/social-network.png)

Stiamo parlando di [**Woofer**](http://woofertime.com/), un  nuovo social network che fa della comunicazione la sua arma vincente. Chi infatti ama parlare e chiacchierare sul web è servito : per postare un proprio commento servono almeno **1400 caratteri,** senza poter contare sull'aiuto di alcuna abbreviazione ma solo sulla propria loquacità.

Dal **micro blogging** di **Twitter** al **macro blogging** di Woofer, anche se i 2 social network non si pongono necessariamente uno contro l'altro : se è vero che il secondo  ribalta le regole del primo, che limita i propri post a 140 caratteri, lo stesso infatti permette a chiunque abbia un un account di Twitter di utilizzarlo per postare il proprio messaggio, senza dimenticare quindi riferimenti al sito dell'uccellino blu.

Woofer, **latrare**, è molto semplice sia nel suo utilizzo che nella sua grafica, permettendo a chiunque di lasciare il proprio "latrato" senza necessità di alcuna registrazione. L'importante è trovare qualcosa su cui scrivere, e a volontà mentre nell'hompage del sito compaiono man mano gli ultimi commenti postati.Il social network conta già 9436 users ma se avrà successo questo numero sarà destinato a salire velocemente.

Rimane da chiedersi se questa semplicità sarà controproducente o meno, diventando all'opposto l'asso della manica di Woofer. Certo è che regole sui commenti postati non se ne vedono oppure non sono riuscito a vederle : fino a dove può spingersi il contenuto dei post? Nel farttempo nella più totale discrezione una fila ben lunga di "aaaaa" può bastare come primo commento del novello  "utente wooferiano".

Lasciate da parte amletiche riflessioni Woofer, un misto tra sito parodia, omaggio a Twitter e diario personale, è ora a disposizione di chiacchieroni e nullafacenti della rete.

Insomma..Buon latrato!
