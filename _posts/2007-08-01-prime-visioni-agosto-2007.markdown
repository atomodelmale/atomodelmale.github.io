---
author: Il Gorgonauta
comments: true
date: 2007-08-01 13:46:16+00:00
layout: post
link: http://www.atomodelmale.it/2007/08/01/prime-visioni-agosto-2007/
slug: prime-visioni-agosto-2007
title: 'Prime visioni : agosto 2007.'
wordpress_id: 800
image: uploads/2008/10/materialgirls.jpg
categories:
- Blog
- Cinema
- Prime Visioni
tags:
- '2007'
---

Agosto, mese di vacanze e mare. Ma il pianeta non si ferma e neanche il mondo del cinema che sforna 27 prime visioni. Molti le salteranno, altri invece potranno gustarsele. Tra tutte le nuove uscite ne segnalo alcune che mi sembrano promettenti.

![]({{ site.baseurl }}/uploads/2008/10/materialgirls.jpg)

Nel primo weekend 2 film: **Material Girls** e **Idiocracy**.

Nel primo le sorelle Duff (Hilary e Haylie) interpretano 2 sorelle (guarda caso) alla guida di una grande azienda di cosmetici, la Marchetta Cosmetics. In realtà le 2 sono state abituate fin da piccole a non far nulla e perciò alla morte del padre neanche si preoccupano di gestire l'azienda di famiglia. Quando però gli occhi dei rivali si posano su di essa e propongono offerte di acquisto le 2 sorelle si ritrovano povere e affrontano le difficoltà della vita. Segnalo il film a tutti i fan di Hilary Duff (in versione doppia in quanto la sorella è quasi identica) e a chi piace il genere delle commedie con spunti ironici e probabilmente sentimentali. Per il resto il tema di fondo non offre nulla di nuovo : ricchi che improvvisamente si ritrovano poveri con tutto quel che ne consegue.

Nel secondo il pentagono conduce un esperimento, con ibernazione, sul tipico americano medio. Tra tutti vengono scelti Joe e Rita, una prostituta. Purtroppo però i 2 per un errore si vegliano nel 2505. Nel frattempo l'America è diventata una terra popolata da stupidi analfabeti. A causa della sua intelligenza Joe sarà chiamato a risollevare la situazione. Ma avrà successo? In questo caso il film mi sembra abbastanza curioso e con una trama abbastanza ricca perciò lo consiglio a coloro che amano l'avventura e la risata, in quanto l'ombra della parodia o cmq della commedia comica appare sullo sfondo. Non potrebbe infatti essere tutta una parodia dell'americano medio?

![]({{ site.baseurl }}/uploads/2008/10/disturbia_us.jpg)

Tralascio il secondo weekend che regala solo 2 prime visioni per approdare al terzo con l'uscita di **Disturbia**. In questo caso il diciassettenne Kale (il nuovo astro nascente Shia LeBeouf), viene condannato a tre mesi di arresti domiciliari per aver picchiato il proprio professore. Per fare passare la noia il ragazzo le prova tutte ma alla fine si a mette a spiare il vicinato e fa amicizia con una bella vicina. Purtroppo però crede di assistere ad un omicidio e per Kale cominciano i guai. In questo caso un buon thriller con un cast niente male.

Nell'ultimo fine settimana si segnalano 3 pellicole: **4 mesi, 3 settimane e 2 giorni**; **Hot Fuzz** e **Sicko**. La prima parla del tema dell'aborto nella Romania comunista ed ha vinto la palma d'oro al festival di Cannes 2007, la seconda narra le avventure di due poliziotti imbranati (i protagonisti di Shaun of the dead - L'alba dei morti dementi) ed infine la terza è un documentario sulla sanità americana firmato da un regista di eccezione, Michael Moore. Per riassumere un film impegnato, un'altra commedia umoristica e il nuovo film scandalo di Moore. 

Infine non posso che parlare del film più atteso del mese e forse dell'anno. E' **Shrek terzo** che invade le sale italiane dal 31 agosto. Questa volta Shrek e compagnia si trovano a loro malgrado a governare il regno di Molto Molto Lontano e non mancano come nei capitoli precedenti gag esilaranti. I vecchi protagonisti come i nuovi non faranno fatica a sbancare i botteghini contando su un progetto ormai collaudato. Preparatevi perciò al gatto con gli stivali e ai suoi occhi dolci, a Ciucchino,a Fiona e a tanto altro.

Insomma per concludere un agosto davvero ricco e in grado di offrire tanto, dalla commedia all'avventura, dal drammatico al cartone.

Buona visione con l'elenco delle uscite.

	
  * 3 agosto. Al passo con gli Steins / Finalmente a casa / Havoc - fuori controllo / Idiocracy / Material Girls / The Protector.

	
  * 10 agosto. _Il cane Pompiere / Feed._

	
  * 17 agosto. Alla deriva / Disturbia / Invisible / Manuale d'infedeltà per uomini sposati.

	
  * 24 agosto._ 4 mesi, 3 settimane e 2 giorni /  Il bacio che aspettavo / Hot Fuzz / Licenza di matrimonio / Pathfinder / Sicko / Il bosco fuori / Le grand rolè / Symbiosis / Transylvania / Prova a volare_.

	
  * 31 agosto. Captivity / Shrek Terzo / Soffio / Flower and snake.

Il Gorgonauta.
