---
author: Il Gorgonauta
comments: true
date: 2008-12-17 14:25:15+00:00
layout: post
link: http://www.atomodelmale.it/2008/12/17/scarpe-per-bush/
slug: scarpe-per-bush
title: Scarpe per Bush.
wordpress_id: 3538
image: uploads/2008/12/43210991.jpg
categories:
- Politica
- Protesta
- Società
tags:
- George Bush
- Giornalista
- Iraq
- Usa
---

A volte le scarpe volano. E' successo la scorsa domenica quando il presidente americano **George Bush,** recatosi in **Iraq** a sorpresa (e per la quarta volta dall'attacco nel 2003) per discutere la presenza delle truppe Usa dopo dicembre (quando scadrà il mandato ONU)(ma non sarebbe compito di Obama?), durante la conferenza stampa si  è visto lanciare contro dal giornalista iracheno **Muntazer al-Zaidi** più di una **scarpa**. ![Bush]({{ site.baseurl }}/uploads/2008/12/43210991.jpg)

L'uomo ha prima gridato cane in arabo al presidente e poi ha lanciato l'inconsueto oggetto contro lo stesso. Quest'ultimo però ha evitato le scarpe mentre affianco il primo ministro iracheno rimaneva immobile, imbarazzato. Dopo il gesto (nel mondo musulmano di particolare gravità dato che è considerato un gravissimo insulto), che ha portato all'arresto del giornalista, Bush ha continuato la conferenza stampa affermando, tra l'altro che in Iraq  "la guerra non è ancora finita" (sarà strano ma ricordo che Obama invece non vede l'ora di fare le valigie).

Se **Muntazer al-Zaid** i è diventato un simbolo nel modo musulmano (in Algeria si pensa di dare il suo nome ad un linea di scarpe) e il suo gesto da origine a battute e vignette (si parla ad esempio di _nuove armi di distruzione di massa_)  e spopola sulla rete (dando origine pure ad un videogioco) le conseguenze di quest'ultimo saranno meno divertenti: l'uomo, infatti, è già stato arrestato e portato davanti al giudice istruttore, è in attesa di giudizio e rischia fino a 7 anni di prigione. Se la pena appare giusta per la legge irachena/islamica, per il fatto in se appare più che spropositata (senza dimenticare " le punizioni" che potrebbe ricevere in carcere).

Il giornalista ha ricevuto il sostegno dei media e della popolazione irachena, la quale è scesa anche in strada per protestare contro l'arresto di Muntazer al-Zaidi e per sostenerlo. E se aggiungiamo che il gesto è già stato elevato a simbolo del riscatto nazionale, non possiamo non parlare di sintomi, non di poco conto, di una società stanca dell'occupazione straniera.

Il Gorgonauta
