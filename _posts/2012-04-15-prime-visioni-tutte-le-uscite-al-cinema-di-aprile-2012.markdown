---
author: Il Gorgonauta
comments: true
date: 2012-04-15 16:49:02+00:00
layout: post
link: http://www.atomodelmale.it/2012/04/15/prime-visioni-tutte-le-uscite-al-cinema-di-aprile-2012/
slug: prime-visioni-tutte-le-uscite-al-cinema-di-aprile-2012
title: Prime visioni, tutte le uscite al cinema di aprile 2012.
wordpress_id: 11474
image: uploads/2012/04/Biancaneve-film-2012.jpg
categories:
- Cinema
- Intrattenimento
- Prime Visioni
---


Le fiabe tornano di moda. In attesa di _Biancaneve e il cacciatore_ esce la prima delle due pellicole dedicata alla dolce **Biancaneve**, qui interpretata da Lily Collins. Sua antagonista la perfida regina, incarnata da Julia Roberts.

In uscita il primo week end di aprile anche **_Act of Valor**, pellicola incentrata su una missione top secret di una squadra di Navy Seals e **Good As You_**, racconto di 8 persone destinate ad incrociare le proprie strade la notte di capodanno. Per gli amanti dei grandi classici ecco poi la versione in 3D del vincitore di 11 premi Oscar **Titanic**.

Il fine settimana successivo è il turno di **Battleship**, pellicola incentrata sul celebre gioco della Hasbro (Battaglia navale) che vede coinvolti in una furibonda lotta per la sopravvivenza uomini ed esseri di origine sconosciuta.

Abbandonati gli oceani, il terzo venerdì del mese è necessario spostarsi un una sperduta casetta nei boschi in cui cinque amici decidono di trascorre una breve vacanza. Gli stessi però ignorano che quella casa nasconde terrificanti segreti. Il film, intitolato **Quella casa nel bosco, ** uscirà il 20 aprile.

In sua compagnia la nuova fatica di Woody Allen, **To Rome with love**, ambientata, come rivela il titolo, nella nostra capitale. Tra i protagonisti Alec Baldwin, Penelope Cruz, Roberto Benigni e Isabella Ferrari.

Vi mancano i supereroi? Non preoccupatevi il 25 aprile esce **The Avengers**, i vendicatori, un gruppo di supereroi alle prese con Loki, il fratello cattivo di Thor. Nel gruppo, oltre al dio nordico, figurano Capitan America, Iron Man e Hulk.

In conclusione, come tradizione, l'elenco completo delle uscite

**4 aprile**. I più grandi di tutti / Biancaneve / Act of valor / Pirati! Briganti da strapazzo / Fastest - Il più veloce.

**6 aprile**. Piccole bugie tra amici / Titanic (versione 3D) / Amore Liquido / Good as You / Pollo alle prugne.

**13 aprile**. Poker Generation / Battleship / Diaz - Non pulire questo sangue / Bel Ami / Ciliegine.

**18 aprile**. StreetDance 2.

**19 aprile**. Maledimiele / George Harrison: Living in the Material World.

**20 aprile**. Il primo uomo / Una spia non basta / To Rome with Love / Leafie - La storia di un amore / Sandrine nella pioggia / Quella casa nel bosco / Roba da matti.

**23 aprile**. LennoNYC.

**24 aprile**. Benvenuti a bordo / The Rum Diary - Cronache di una passione.

**25 aprile**. Ho cercato il tuo nome / Il castello nel cielo / The Avengers.

**27 aprile**. Hunger / Maternity Blues.

e il trailer a caso del mese.

