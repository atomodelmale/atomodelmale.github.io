---
author: Radio Rebelde
comments: true
date: 2015-11-28 10:25:08+00:00
layout: post
link: http://www.atomodelmale.it/2015/11/28/ebola-quasi-sconfitta-ma-quali-sono-i-numeri-e-i-colpevoli/
slug: ebola-quasi-sconfitta-ma-quali-sono-i-numeri-e-i-colpevoli
title: Ebola. Quasi sconfitta. Ma quali sono i numeri e i colpevoli?
wordpress_id: 16245
image: uploads/2015/11/download-1.jpg
categories:
- Medicina
- Salute
tags:
- Ebola
- Morti
- OMS
---

Il virus dell'**ebola** potrebbe essere debellato entro la fine dell'anno. Lo ha dichiarato il direttore generale dell'Organizzazione mondiale della sanita' (Oms), _Margaret Chan_, la quale ha esposto al Consiglio di sicurezza le riforme adottate al fine di migliorare la risposta al virus in Liberia, Guinea e Sierra Leone.

A maggio l'organizzazione aveva già annunciato la scomparsa della malattia in **Liberia** (anche se è notizia di questi giorni la morte di un ragazzo quindicenne per Ebola), in **Sierra Leone** non si risultano casi da quasi 2 mesi, mentre pochi giorni fa è guarita l'ultima paziente di Ebola in **Guinea**, una bambina di tre settimane di nome Nubia.

Debellata o quasi l'emergenza epidemia, è ora di guardare i numeri e individuare i colpevoli.

Parliamo, infatti, della peggiore epidemia di Ebola di sempre. Stando agli ultimi dati dell'Oms, ha visto **11.300 decessi su quasi 29.000 casi,** soprattutto nei paesi dell'Africa occidentale, Guinea, Liberia e Sierra Leone.

Secondo un gruppo di ricercatori indipendenti, guidati da **Peter Piot**, direttore della London School of Hygiene & Tropical Medicine nonché co-scopritore del virus Ebola, l'epidemia ha causato _«inutili sofferenze e decessi»_ perché l'Organizzazione mondiale della Sanità _«si è mossa troppo tardi nel dichiarare l'emergenza»_, cinque mesi dopo la notifica dei primi focolai in Guinea e Liberia, denotando «una mancanza di leadership e responsabilità».

La speranza è che una simile epidemia non avvenga mai più e che si crei un centro dedicato all'interno dell'Oms, con un proprio budget, che possa agire e coordinare gli interventi in modo tempestivo.
