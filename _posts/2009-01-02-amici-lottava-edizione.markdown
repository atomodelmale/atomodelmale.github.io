---
author: Radio Rebelde
comments: true
date: 2009-01-02 11:33:36+00:00
layout: post
link: http://www.atomodelmale.it/2009/01/02/amici-lottava-edizione/
slug: amici-lottava-edizione
title: Amici... l'ottava edizione.
wordpress_id: 3702
image: uploads/2009/01/amici.jpg
categories:
- Televisione
tags:
- '2009'
- Amici
- Eliminati
- Marco Carta
- Ottava Edizione
- Serale
---

Inizierà il 14 gennaio l'ottava edizione del serale di Amici e anche quest'anno tra balletti, canti e polemiche la speranza è che emergano nuovi talenti.
Per alcuni potrò anche sembrare blasfemo, ma Amici è il programma di oggi che più si avvicina ai vecchi varietà  di una volta dove il Ballo e la Canzone la facevano da padrone.
Il problema (il merito per alcuni) è che si tratta pur sempre di un prodotto targato Maria De Filippi e quindi lo spettacolo viene subordinato a litigi, pianti e urla.
Bisogna però dare il merito alla Maria nazionale di dare visibilità a questi ragazzi più o meno dotati, dando la possibilità ad alcuni di loro di entrare a fa parte del mondo dello spettacolo .

Il vincitore dell''anno scorso lo dimostra, Marco Carta è stato per numerose settimane in vetta alle classifiche vendendo migliaia di dischi, raggiungendo il disco di platino.
La formula di quest'anno sarà la stessa dello scorso anno con le due squadre che si daranno battaglia a suon di canzoni e balli settimana dopo settimana.
Tra i protagonisti di questa edizione 6 sono già sicuri di partecipare al serale grazie alla classifica di gradimento ( Pedro, Martina, Valerio, Mario, Adriano, Gianluca) mentre domenica 4 gennaio scopriremo chi dovrà lasciare il programma ad un passo dal "sogno".
Tra i favoriti di questa edizione menzionerei la ballerina Alice, il cantante Valerio, simpatico e sbruffone al punto giusto, la cantante Alessandra  e il ballerino Pedro, forse i veri fenomeni di questa edizione.
Ma come ogni anno molto probabilmente vincerà chi sarà in grado di far parlare più di se, indipendentemente dall'arte; questo è un peccato perché in questo modo si da il messaggio che più che il talento conta apparire.
Ma d'altronde è proprio questa la realtà in cui viviamo ogni giorno.
