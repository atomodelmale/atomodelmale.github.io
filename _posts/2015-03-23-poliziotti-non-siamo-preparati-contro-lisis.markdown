---
author: Radio Rebelde
comments: true
date: 2015-03-23 20:39:53+00:00
layout: post
link: http://www.atomodelmale.it/2015/03/23/poliziotti-non-siamo-preparati-contro-lisis/
slug: poliziotti-non-siamo-preparati-contro-lisis
title: 'Poliziotti: non siamo preparati contro l''Isis'
wordpress_id: 15544
image: uploads/2015/03/poliziotti-a-roma-blogtaormina.jpg
categories:
- Notizie
tags:
- Isis
- Poliziotti
---

In questi giorni, in tutta Italia, capita di vedere **poliziotti** ai semafori e negli incroci al posto dei lavavetri, per distribuire cartoline indirizzate al premier **Renzi** raffiguranti la nota immagine dell'**Isis** che conquista Roma con il Colosseo messo a ferro e fuoco.

E' l'iniziativa del **Sindacato Autonomo di Polizia**, _Sap_, volta a sensibilizzare il Governo sull'adozione di provvedimenti urgenti in materia di sicurezza, resi ancora più necessari dall'emergenza terrorismo.

Come abbiamo visto l'Isis può colpire ovunque, all'improvviso, ed è importante per questo essere sempre pronti a fronteggiare il nemico.

Peccato però che le nostre forze dell'ordine sono sempre in carenza di personale e non sempre pronte a fronteggiare una simile minaccia. Come affermano i sindacati di polizia, un terzo dei poliziotti non ha sparato nemmeno una volta nel corso di tutto il 2014 e la DIGOS, principale organismo antiterrorismo, ha un organico inferiore alla metà di quanto previsto.

Un dato viene evidenziato dai sindacati in tutti i presidi nelle varie città italiane:_«La Camera dei Deputati spende 7 milione all'anno per le pulizie e non si trovano 6 milioni per un corso anti terrorismo col quale formare gli agenti che svolgono servizio di controllo del territorio?»_

Sono sei le richieste al presidente del Consiglio Matteo Renzi: sblocco del turnover, stop alla chiusura dei presidi di polizia, assunzione degli idonei dei concorsi, sanare il sotto organico di novemila sovrintendenti e quello di 14mila ispettori e un corso antiterrorismo per 12mila operatori di volante e operatori di polizia di frontiera.
