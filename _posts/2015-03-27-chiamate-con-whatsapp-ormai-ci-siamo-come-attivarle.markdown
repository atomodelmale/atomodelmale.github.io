---
author: Radio Rebelde
comments: true
date: 2015-03-27 09:11:31+00:00
layout: post
link: http://www.atomodelmale.it/2015/03/27/chiamate-con-whatsapp-ormai-ci-siamo-come-attivarle/
slug: chiamate-con-whatsapp-ormai-ci-siamo-come-attivarle
title: Chiamate con Whatsapp. Ormai ci siamo. Come attivarle
wordpress_id: 15556
image: uploads/2015/03/whatsapp-chiamate-1.jpg
categories:
- Internet
- Telefonia
tags:
- Attivazione
- Chiamate
- Whatsapp
---

Ormai ci siamo, chiamare mediante **WhatsApp** non è più un'utopia.

Per i possessori di smartphone con sistema operativo Android, è già possibile da alcuni giorni, mentre per gli "Iphone" bisognerà attendere ancora qualche settimana.

**Come si attiva?**

Per attivarlo bisogna scaricare l'ultima versione di Whatsapp (la 2.11.508). Fatto ciò, è necessario chiedere a chi ha già la funzione attivata di chiamarci via WhatsApp sul nostro numero di telefono. Occorre rispondere, attendere qualche secondo e riagganciare, non basta ricevere un semplice "squillo".

**Attenzione alle truffe!**

L'attivazione è gratuita e ribadisco l'unica possibilità per chiamare con whatsapp è di essere chiamati da un utente che già possiede questa funzionalità. Su internet ci sono molti siti che vi chiedono di iscrivervi per attivare il servizio di chiamata, sono delle truffe! Non cascateci!

Inoltre è iniziato il tam tam su chat, forum e social network di utenti disposti a chiamarvi in modo da attivarvi anche a voi il servizio, attenzione a dare a sconosciuti il proprio numero di telefono.

**Quanto "internet" si consuma?**

E' stato calcolato che un minuto di chiamate su WhatsApp consuma circa 540 kB, quindi con dieci minuti si arriva a 5,4 MB e per un'ora di conversazione servono 32,4 MB. Il consiglio è quello di utilizzare una rete Wifi, anche perchè essendo una rete molto giovane, con pochi aggiornamenti,  occorre una comunicazione stabile per garantire un corretto funzionamento del servizio di chiamata.
