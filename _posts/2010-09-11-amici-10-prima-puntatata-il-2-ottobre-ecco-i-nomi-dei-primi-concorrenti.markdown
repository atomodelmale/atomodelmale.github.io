---
author: Radio Rebelde
comments: true
date: 2010-09-11 13:18:49+00:00
layout: post
link: http://www.atomodelmale.it/2010/09/11/amici-10-prima-puntatata-il-2-ottobre-ecco-i-nomi-dei-primi-concorrenti/
slug: amici-10-prima-puntatata-il-2-ottobre-ecco-i-nomi-dei-primi-concorrenti
title: Amici 10. Prima puntatata il 2 Ottobre. Ecco i nomi dei primi concorrenti.
wordpress_id: 7956
image: uploads/2010/09/amici-8puntta-10-ott.jpg
categories:
- Imola e Dintorni
- Serie e Programmi TV
tags:
- Amici
- Deborah Di Giovanni
- Federico Fattinger
- Martina Calcagno
- Steve La Chance
---


Inizierà **sabato 2 Ottobre** il talent show **"Amici"**, giunto all'importante traguardo della decima edizione, come sempre ideato e condotto da Maria De Filippi.

Questa stagione vedrà per la prima volta due percorsi separati tra canto e ballo e di conseguenza un vincitore per ciascuna categoria.

Tra le notizie trapelate fa scalpore l'esclusione di **Steve La Chance**, presente ad Amici dal 2002. Si dice infatti che la produzione del talent show avrebbe già deciso la sua estromissione dal programma lo scorso anno in seguito ad una serie di vicende poco chiare accadute di recente.

Sembra infatti che, da quando Steve aveva aperto la propria scuola di danza due anni fa, venisse riferito ai ragazzi che la frequentavano di poter avere un accesso sicuro alla scuola di "Amici". In sostanza, quello che veniva detto è che, iscrivendosi alla scuola di Steve, automaticamente (o quasi) gli alunni godessero di un accesso preferenziale per quella di Cinecittà; la prova di tali voci sarebbe confermata dalla presenza negli ultimi due anni ai casting di molti allievi di La Chance che venivano quasi sempre giudicati idonei dallo stesso Steve, spesso lasciando parecchi interrogativi da parte degli altri colleghi.

Per quanto riguarda gli altri insegnanti di ballo confermata **Alessandra Celentano**, così come **Garrison Rochelle**, **Marco Garofalo** tornerà presumibilmente nel serale in pianta stabile nel programma. Arriverà invece **Luciano Cannito**, compagno di Rossella Brescia, non più solo come giudicante bensì in qualità di insegnante.

Per quanto riguarda il canto invece ormai certo il ritorno di **Luca Jurman** che prenderà il posto di **Charlie Rapino**, quasi certo il ritorno della **Scalise** e la conferma di **Grazia Di Michele**.

Certa l'assenza di **Loretta Martinez**, la cui opposizione in termini di vivacità non ha saputo eguagliare l'impatto mediatico della storica coppia Scalise-Jurman, protagonista indiscussa dell'ottava edizione. Sulla Martinez ha probabilmente gravato, oltre allo scarso consenso riscosso presso il pubblico e al fallimentare esito degli alunni da lei seguiti, il pesante giudizio di Estill Voicecraft International che, durante la fase finale del programma, aveva seriamente posto sotto inchiesta la licenza della Martinez.

TV Oggi ha svelato anche i nomi dei probabili allievi, facendo riferimento al secondo classificato di Italia's Got Talent, che di questo passo diverrà niente meno che un banco di prova per accedere al talent show. Stiamo parlando del carinissimo **Federico Fattinger**, che si presenterà come cantautore.

Non mancheranno dei ballerini bravissimi, a quanto pare faremo la conoscenza di **Deborah Di Giovanni** e **Vito Conversano**, del San Carlo di Napoli. Che il maestro Carbone abbia messo lo zampino? Sicuramente sì. **Martina Calcagno** e **Andrea Condorelli** dovrebbero essere, invece, i rappresentanti della danza moderna.

Non ci resta che aspettare il 2 Ottobre!
