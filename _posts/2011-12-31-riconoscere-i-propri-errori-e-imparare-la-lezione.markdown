---
author: thesave
comments: true
date: 2011-12-31 15:12:29+00:00
layout: post
link: http://www.atomodelmale.it/2011/12/31/riconoscere-i-propri-errori-e-imparare-la-lezione/
slug: riconoscere-i-propri-errori-e-imparare-la-lezione
title: Riconoscere i propri errori e imparare la lezione
wordpress_id: 10999
image: uploads/2011/12/wrong_way1.png
categories:
- Società
tags:
- Cervello
- Decisioni
- Hacking
- Psicologia
- Vita
---

Un **buon proposito** per iniziare il **nuovo anno**, direttamente dal cassettone della psicologia spicciola di TheSave | via[ lifehacker.com](http://lifehacker.com/5863490/how-to-learn-from-your-mistakes).

**Riconoscere i propri errori**

La **perfezione** -- per fortuna -- non è di questo mondo.

Ma se il vecchio adagio è:

<blockquote>"Sbagliando s'impara"</blockquote>

una ragione dovrà pur esserci. Il miglioramento passa **dalla pratica** -- tutt'altro che perfetta -- **alla critica**, il periglioso campo che porta alla **crescita**.

![]({{ site.baseurl }}/uploads/2011/12/wrong_way1.png)

L'attuale società ha qualche problema coi **fallimenti** e gli **errori**.

Diciamo "_tentar non nuoce_", ma ad ogni piè sospinto **si teme** non tanto il fallimento in quello che si sta facendo -- auto-critica --, quanto piuttosto **il giudizio altrui**.

Il tutto trova la propria radice nella **vergogna** e nel **senso di colpa** i quali, a loro volta, ci sono stati **inculcati** a scuola, in famiglia e al lavoro -- quindi, in generale, **dalla società**.

Vorremmo che tutto fosse pronto subito, che gli effetti di quello che facciamo, degli sforzi per cui lavoriamo, si manifestino immediatamente e, se nel mezzo incontriamo qualche ostacolo, tendiamo a lasciar perdere.

Questo accade perchè, fin dalla più tenera età, siamo portati a indentificare noi stessi coi risultati che conseguiamo.

La scuola ne è un esempio perfetto: hai la media del 7? Sarai una persona mediocre. Ha 10 in tutte le materie? Sicuramente sarai un uomo di grande successo.

I **numeri**, se **usati in questo modo**, posso essere qualcosa di molto pericoloso, perchè tendiamo a descivere **con un metro asettico e discontinuo** (1,2,..,100,..,1000 €/voti/macchine/cm) una cosa continua e mutevole come **la vita delle persone**.

Questo porta ad un **rapporto 1:1** tra **lavoro** e **fiducia in sè stessi**.

Ci identifichiamo rispetto a **cosa facciamo** - o meglio **come** lo facciamo. Se il nostro lavoro ha successo siamo ottime persone, probabilmente migliori della media, se al contrario **abbiamo fallito** un compito, ci riteniamo dei **falliti**.

Con queste considerazioni in mente ricordiamo anche che, per imparare dai propri errori, bisogna:

	
  * **osare**, mantenendo la **mente aperta** all'auto-critica costruttiva;

	
  * avere **fiducia in sè stessi**;

	
  * avere il **coraggio di cambiare** il modo in cui si fanno le cose.

**I quattro tipi di errori![]({{ site.baseurl }}/uploads/2011/12/charlot.jpg)**"_Errare è umano_" ma non tutti gli errori sono uguali e capire la loro **natura** è un passo decisivo per razionalizzarli e imparare da essi.

	
  * **Errori stupidi** - la tipica "**svista**" assurdamente stupida. Da scivolare su una buccia di banana a sbattere il mignolo del piede contro lo stipite della porta.

	
  * **Errori semplici** - solitamente nascono da **dimenticanze** o da una sbagliata sequenza di azioni. Da dover pagare una multa perchè ci si è scordati di pagare il bollo auto a dover rimontare da capo il mobile IKEA perché ci rimangono una dozzina di pezzi in più.

	
  * **Errori rilevanti** - sono una diretta **conseguenza di abitudini** e modi di fare e richiedono uno sforzo continuo per essere evitati. Rientrano tra questi il ritardo cronico, il mangiare schifezze e l'avere sempre il conto in rosso per le spese superflue.

	
  * **Errori complessi** - Sono gli errori più cocenti e più difficili da evitare perchè **frutto della sovrapposizione di più decisioni**, eventualmente distribuite in un tempo medio-lungo, di cui è complicato districarne l'intreccio. Vanno dalla rottura di un rapporto con una persona al fallimento di importanti progetti personali.

**Imparare** dagli **errori stupidi o semplici** è tanto **facile** quanto **vacuo**: pestare le cacche sul marciapiede è una condanna, mettiamoci il cuore in pace e proseguiamo.

Al contrario le ultime due categorie di errori sono molto più profondi ed interessanti -- dal punto di vista della crescita personale -- poichè **mettono in discussione** noi stessi e il nostro modo di pensare.

**Imparare dagli errori rilevanti** Li abbiamo definiti come quegli errori che nascono da noi stessi, dalle nostre cattive abitudini ed idiosincrasie.

![]({{ site.baseurl }}/uploads/2011/12/sociallyackwardpening.jpg)

**Difficili da ammettere e da correggere**, solitamente sono quei comportamenti che chi ci conosce bene ci **rimprovera spesso** e che, tante volte, sono alla base di litigi ed accese discussioni.

Ben consci di dover cambiare abitudini, **procrastiniamo**, consideriamo che "_nessuno è perfetto_" e che forse sono gli altri che dovrebbero farsi un esame di coscienza e capire le nostre necessità. Tutti comportamenti adottati dal **[nostro cervello](/2010/12/29/la-top-5-dei-modi-in-cui-il-cervello-ci-boicotta-e-i-metodi-per-evitarlo.html)** per difendersi dalla **soverchiante pressione** sui nostri sistemi decisionali.

Lui risparmia energia, noi indulgiamo nei vizi.

La soluzione per rompere questa spirale d'immobilità è spostare un po' del peso psicologico dalle nostre testoline a quelle dei nostri cari.

Chiediamo loro **consigli ed aiuto**, di rimando saranno ben felici di constatare che rispettiamo i loro punti di vista e **ci daranno una mano** a perdere le nostre cattive abitudini.

**Imparare degli errori complessi** Gestire la complessità è sempre stata una grande sfida per gli esseri umani.

Siamo **irrazionali** e **ci fidiamo** fin troppo di quello che **percepiamo**, filtrato -- distorto -- da pregiudizi e sensazioni che portano inevitabilmente a decisioni sbagliate.

![]({{ site.baseurl }}/uploads/2011/12/rubik.jpg)

Investimenti in borsa, scelte lavorative, mutui e quant'altro: **ci facciamo guidare dal momento**, giudicando il nostro operato dalle immediate conseguenze e dimenticando presto le scelte fatte in precedenza.

Anche in questo caso il supporto degli altri è fondamentale: così come la polizia cerca di ricostruire l'effettiva scena del crimine mettendo assieme tutte le testimonianze dei soggetti coinvolti, allo stesso modo possiamo **trarre vantaggio dal parlare dei nostri errori con chi ci è vicino**.

Spiegare l'accaduto a qualcuno di esterno ad esso, ci permette di **rivedere la sequenza temporale** delle nostre azioni, ripensare alle scelte fatte e, magari, identificare le decisioni critiche. Inoltre avere un'altra opinione potrebbe **far emergere aspetti** che abbiamo **dato per scontati** ma che, in realtà, non lo sono, permettendoci di ridefinire l'accaduto attraverso lenti diverse rispetto a quelle del rimorso e dell'angoscia.

**Coraggio e Ironia** Fare errori, come abbiamo visto, è nella natura umana, così come lo è il nasconderli.

**Vergogna e risentimento** sono emozioni che proviamo istintivamente e la nostra società non fa nulla per attenuarne gli effetti.

Benché l'analisi dei propri errori faccia molto, nessun tipo di critica può soppiantare una buona dose di **coraggio** e di (**auto**)**-ironia**.

Il coraggio è fondamentale per **affrontare nuove sfide**, inevitabilmente queste porteranno a qualche sbaglio e ancora una volta servirà coraggio per affrontarne le conseguenze e saper trarre il giusto insegnamento. Allo stesso modo è importante armarsi di tanta ironia per **guardare al passato senza giudicarsi** e, perché no, ridendoci su.

Senso di auto-critica, coraggio e ironia sono i pilastri sui quali costruire un ciclo virtuoso di miglioramento che, pur passando dall'errore, porta al successo.
