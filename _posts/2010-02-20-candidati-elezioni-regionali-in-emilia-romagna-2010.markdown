---
author: Radio Rebelde
comments: true
date: 2010-02-20 11:26:56+00:00
layout: post
link: http://www.atomodelmale.it/2010/02/20/candidati-elezioni-regionali-in-emilia-romagna-2010/
slug: candidati-elezioni-regionali-in-emilia-romagna-2010
title: Candidati Elezioni Regionali 2010 in Emilia Romagna.
wordpress_id: 6730
image: uploads/2010/02/errani.jpg
categories:
- Elezioni
- Italia
- Politica
tags:
- '2010'
- Bernini
- Candidati
- Emilia-Romagna
- Errani
- Galletti
- Regionali
---

**Candidato Pd**: Vasco Errani
**Candidato Pdl**: Anna Maria Bernini
**Candidato Udc**: Gian Luca Galletti

Il terzo mandato del governatore emiliano, **Vasco Errani**, in quota Pd, sarebbe una pura formalità se non fosse per l'innata capacità del Pd di complicarsi la vita.
Costretto a fare i conti con l'affare Marrazzo, si è aggiunto lo scandalo Delbono. **Flavio Delbono**, molto vicino al governatore, ha dovuto abbandonare palazzo d'Accursio a causa dello scandalo dei viaggi all'estero pagati con fondi pubblici quando era ancora il vice di Errani alla regione e ai fatti con la sua ex segretaria ed ex compagna. Cui si è aggiunto anche un filone d'indagine legato ad appalti sanitari della società Cup2000 di cui è socia di maggioranza la regione. Errani ostenta sicurezza ed è certo di una sua riconferma, ma gli strascichi della vicenda Delbono sono imprevedibili.

Sull'altro versante il Pdl ha cambiato da poco la sua pedina per la corsa del 28 marzo sostituendo l'ex  direttore del Resto Carlino, Giancarlo Mazzucca con **Anna Maria Bernini**, avvocatessa celebre per essere il legale di Luciano Pavarotti e, dopo la sua scomparsa, per aver assistito nella delicata vicenda dell' eredità, la vedova Nicoletta Mantovani.

L'Udc ha puntato invece su Gian Luca Galletti cercando fino alla fine una convergenza con il Pdl sul suo candidato. Ma il nome di Galletti è stato fatto anche per la partita bolognese perché è considerata da molti, anche dentro il Pdl, una candidatura più forte di quella di Mazzucca e in grado di sfruttare meglio le difficoltà del Pd indebolito dallo scandalo Delbono.

Con il rinvio delle elezioni bolognesi al 2011, in assenza di un provvedimento ad hoc che anticipi la consultazione, i riflettori sono ora tutti puntati sulle regionali.
