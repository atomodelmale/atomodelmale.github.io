---
author: Il Gorgonauta
comments: true
date: 2010-02-04 20:39:56+00:00
layout: post
link: http://www.atomodelmale.it/2010/02/04/morgan-via-da-sanremo-benvenuti-al-festival-dellipocrisia/
slug: morgan-via-da-sanremo-benvenuti-al-festival-dellipocrisia
title: Morgan, via da Sanremo. Benvenuti al Festival dell'ipocrisia.
wordpress_id: 6610
image: uploads/2010/02/Morgan.jpg
categories:
- Giovani
- Italia
- Musica
- Società
tags:
- Droga
- Festival
- Sanremo
---

**E pensò..forse era meglio se tenevo la bocca chiusa!![]({{ site.baseurl }}/uploads/2010/02/Morgan.jpg)** Il cantante **Morgan** avrebbe dovuto partecipare con la canzone "_La sera_"  alla prossima edizione del **Festival di Sanremo**, al cui inizio, oramai, mancano meno di 2 settimane. Ma in un'intervista rilasciata al mensile _Max_ l'artista, a quanto pare, la combina grossa : rivela di fare uso di cocaina come farmaco antidepressivo.

**Un drogato? Via da Sanremo!!**

Immediatamente si scatenano le polemiche e nè le precisazioni di Morgan sulle sue dichiarazioni nè il suo annuncio di voler seguire un programma di **disintossicazione** impediscono a Viale Mazzini di emettere la **gran scomunica** canora: l'artista è escluso dalla sessantesima edizione del Festival della canzone italiana.

**Il festival della canzone ipocrisia**.

Un cattivo esempio per i **giovani** non può certo calpestare il sacro palcoscenico dell'Ariston, calpestabile solo da puri nel cuore e nello spirito. Puri di cuore come _Eminem_ o _Mike Tyson _(condannato per stupro) oppure da cantanti immacolati.

**Nel mondo delle favole**.

Mentre da brava famigliola modello il Festival potrà forse dare solo un'immagine di bontà e purezza, è un vero peccato che l'**Italia** di oggi non sia rimasta ferma al 1950. L'Italia del 2010 è , nel bene e nel male, quella che viene raccontata tutti i giorni nei giornali e e quindi può anche capitare che le acque delle fogne delle nostre città rivelino un'alta percentuale di sostanze stupefacenti.

Il Festival conferma così la sua naturale attitudine a rimanere un evento sorpassato e antiquato, buono forse solo per qualche massaia che lava i panni nel rio vicino a casa e ignora l'esistenza della lavatrice.

In verità potrebbe anche trattarsi di un'ennesima **montatura** o gonfiamento mediatico per catalizzare l'attenzione sull'evento canoro. In questo caso quest'ultimo non farebbe che un gran tristezza : incapace di essere moderno e interessante ricorrerebbe a tali simili e penosi mezzucci per ottenere un pò di visibilità. Obiettivo raggiunto?
