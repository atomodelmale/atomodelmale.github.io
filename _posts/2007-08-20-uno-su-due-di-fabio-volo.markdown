---
author: Il Gorgonauta
comments: true
date: 2007-08-20 13:22:05+00:00
layout: post
link: http://www.atomodelmale.it/2007/08/20/uno-su-due-di-fabio-volo/
slug: uno-su-due-di-fabio-volo
title: Uno su Due. Di Fabio Volo.
wordpress_id: 805
image: uploads/2008/10/unosudue.jpg
categories:
- Blog
- Cinema
- Drammatico
tags:
- Fabio Volo
---

**Trama**. Lorenzo Maggi (Fabio Volo) è un giovane avvocato che mira al successo. Poco gli importa di coloro che gli stanno accanto, degli amici e della propria ragazza. Fino a quando un giorno sviene per strada e in ospedale viene sottoposto ad una biopsia. Lorenzo nell'attesa degli accertamenti del caso, che saranno in grado di dirgli se è effettivamente malato, cambia il il modo di vedere le cose e gli altri dando un nuovo senso alla propria vita.

**Recensione**. In ordine cronologico terza apparizione (da protagonista) di F.Volo sul grande schermo dopo _Casomai_ (2002) e _La febbre_ (2005). Questa volta lasciato da parte il tema della vita coniugale e del potere corrotto Volo affronta una tematica più complessa e interiore. La malattia, la paura della morte, il cambiamento del proprio animo appaiono costantemente sullo sfondo della pellicola. Lorenzo è una persona arrogante, che dà tutto per scontato e tratta le altre persone come oggetti. Pensa ai soldi e al successo e poco importa se la strada per raggiungerli è lastricata di ignoranza. Perciò la sua ragazza non è tale se questo può nuocergli alla carriera e il suo testimone in aula giura il vero (o falso) a pagamento. Fino a quando la minaccia di una malattia lo riporta con i piedi per terra. In ospedale Lorenzo conosce Giovanni, un camionista. A differenza sua Giovanni affronta la degenza in ospedale con serenità e distacco ed è aperto con tutti. All'inizio tra i 2 i rapporti sono tesi ma poi nasce una forte amicizia. Lorenzo torna a a casa e decide di esaudire un desiderio dell'amico Giovanni: andare da sua figlia Trecy e portarla da lui. Il viaggio segnerà il definito cambiamento di Lorenzo.

Fabio Volo riesce nel suo **intento**, quello di far riflettere. Poca comicità in questo film, poche battute, niente romantiche storie d'amore nate per caso. Questa è la principale novità della pellicola che delude, data la presenza di Volo, chi si aspetta grandi risate. Ma questo forse è una segno di maturità dell'attore/comico lombardo che affronta tematiche davvero complesse. Non che la voglia di riflettere sia presente solo in questo film (basta pensare alle sue precedenti esperienze) ma qui è particolarmente presente, costante senza una battuta che sia in grado di strozzare il nodo alla gola che colpisce qualsiasi spettatore. D'altronde solo un malato su due sconfigge la malattia e vivere vuol dire anche sopravvivere. Bravo Fabio Volo, bravo a riprodurre sul grande schermo momenti che nella vita ciascuno di noi prima o poi affronta o che ha già vissuto. Vivere significa anche soffrire ricorda Volo, battersi, lottare e alla fine trarre da quello che ci è accaduto importanti insegnamenti.

![]({{ site.baseurl }}/uploads/2008/10/fabiovolo.jpg)

Attorno a Volo tanti personaggi, famosi e meno. C'è Anita Caprioli, presente in tante pellicole nostrane (ad es _Manuale d'amore_), **Ninetto Diavoli**, che ha recitato sotto Pier Paolo Pasolini in tanti suoi capolavori e molti altri. Tutti abbastanza bravi, anche se la recitazione passa in secondo luogo rispetto al dramma che si compie, all'esigenza di ripercorrere la propria vita chiedendosi se è stata spesa bene. Anche Fabio volo qui è più spento rispetto al solito ma come si è detto prima ha il merito di rappresentare la vita vera sul grande schermo. Il regista E. Cappuccio, personalmente abbastanza sconosciuto, in questo film è bravo a dettare i tempi e dare spazio a Lorenzo (F.Volo) e ai suoi tormenti.

Piccola **curiosità**. Il film in parte è girato ad Imola. Ma solo alcune location (l'ospedale di Montecatone, la piscina comunale, alcuni esterni) lo ricordano e perciò una piccola delusione per coloro che sono curiosi di vedere riprodotta la nostra città sul grande schermo.

Il Gorgonauta.
