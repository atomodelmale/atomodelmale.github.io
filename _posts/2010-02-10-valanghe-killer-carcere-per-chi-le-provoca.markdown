---
author: Il Gorgonauta
comments: true
date: 2010-02-10 14:12:09+00:00
layout: post
link: http://www.atomodelmale.it/2010/02/10/valanghe-killer-carcere-per-chi-le-provoca/
slug: valanghe-killer-carcere-per-chi-le-provoca
title: Valanghe Killer, carcere per chi le provoca?
wordpress_id: 6653
image: uploads/2010/02/2010-02-10-valanghe-killer-carcere-per-chi-le-provoca.jpg
categories:
- Ambiente
- Governo
- Italia
- Sicurezza
- Sport
tags:
- Alpinismo
- Montagna
- Morte
---

Lo scorso week end  in Italia si sono registrati numerosi incidenti in **montagna** dovuti  a delle valanghe  che hanno provocato almeno 8 morti.

Per far fronte all'emergenza e cercare di evitare nuove sciagure il  governo ha presentato un emendamento al decreto legge emergenze che  prevede il **carcere** per chi provoca una valanga con vittime e **5.000 euro** di multa per chi ignora le indicazioni di pericolo del  bollettino valanghe o scia fuori pista.

Molti tuttavia hanno  criticato la misura, ritenendola inefficace senza un'adeguata campagna di  prevenzione ed educazione al rispetto della montagna. Ma si richiede  anche una specifica **competenza** e e responsabilità in chi  affronta, in questa stagione, i manti nevosi e i ghiacci delle nostre  cime.

Vi possono essere comunque alcuni **consigli utili** per chi  vuole intraprendere un'escursione in questo periodo dell'anno. Innanzitutto preparare il percorso a casa (no alle improvvisazioni) e lasciare detto (o avvisare) dove si intende andare. In secondo luogo consultare i bollettini neve e valanghe e munirsi di un adeguata **attrezzatura**(come una pala, una sonda e gli ARVA cioè Apparecchi di Ricerca in Valanga) e utilizzarla secondo dovere.

Infine è consigliato muoversi in piccoli gruppi (non più di 3 o 4 persone) lasciando almeno 50 metri tra una persona e l'altra e affrontare pendii con un'inclinazione inferiore ai 30 gradi.

Consigli che all'apparenza possono sembrare stupidi  o inutili ma che possono in realtà salvare la vita.
