---
author: Il Gorgonauta
comments: true
date: 2008-10-19 21:17:42+00:00
layout: post
link: http://www.atomodelmale.it/2008/10/19/notizie-da-imola/
slug: notizie-da-imola
title: Notizie da Imola.
wordpress_id: 2889
image: uploads/2007/12/2008-10-19-notizie-da-imola.jpg
categories:
- Blog
- Imola e Dintorni
tags:
- Bretella
- Cantieri
- Centrale
- Hera
- Ospedale
---

Cattive e buone notizie per Imola. Partiamo dalle prime. Innanzitutto il nuovo Dipartimento di Emergenza e Accettazione (**DEA**) in via Bel Poggio aprirà solo a marzo invece che, come previsto, ad ottobre. Questo perché alcune aziende hanno donato più di un milione di euro per l'acquisto di costose apparecchiature mediche destinate a occupare gli spazi della nuova Radiologia. Ora queste macchine però dovranno essere scelte e comprate dai fornitori. Tra i doverosi applausi a tanta generosità un unico neo: in generale non ci si poteva pensare prima?

Buone notizie invece per la Bretella : l'8 novembre (speriamo) aprirà il primo tratto dalla rotonda di via Villa Clelia a via Salvo D'Acquisto. Finalmente, dato che durante la settimana in alcune ore della giornata il traffico in via Montericco è congestionato e fermo ed è fonte di rumore e smog, in un'area tanto delicata vista la presenza dell'ospedale, di scuole e case di cura.

Infine prosegue la costruzione della nuova [Centrale Hera ](/2007/12/24/a-tutto-gas/)in via Casalegno : il [RAB](http://www.rabimola.it/) continua a monitorare e a  controllare il cantiere, si propone di realizzare un interessante studio sulla qualità dell'aria imolese e offre nel suo sito un'_analisi per la comparazione tra i costi del servizio di teleriscaldamento e i corrispondenti, a parità di servizio, del gas metano_. Infine sono state collocate 2 nuove stazioni di monitoraggio dell'aria in via Carpe e in Piazza Romagna.

Il Gorgonauta.
