---
author: Radio Rebelde
comments: true
date: 2013-03-31 08:57:31+00:00
layout: post
link: http://www.atomodelmale.it/2013/03/31/casi-di-parentopoli-anche-nel-movimento-5-stelle/
slug: casi-di-parentopoli-anche-nel-movimento-5-stelle
title: Casi di parentopoli anche nel Movimento 5 stelle.
wordpress_id: 12977
image: uploads/2013/03/resizer.jpg
categories:
- Politica
tags:
- Beppe Grillo
- M5S
- Parentopoli
---


Se per molti versi, il **Movimento 5 Stelle** rappresenta davvero una nuova Politica, il vizietto della **Parentopoli** sembra non aver risparmiato neanche il movimento di **Beppe Grillo**.

Il primo caso è stato in Sicilia dove _Azzurra Cancelleri_, sorella del capogruppo del M5S Stelle all'Aseemblea Regionale Siciliana _Giovanni Cancelleri_, è stata eletta alla Camera per Beppe Grillo.

Geni politici li ritroviamo anche nella famiglia Iannuzzi a Latina, da dove arrivano l'operatrice 118 _Ivana Simeoni_, 63 anni, e il figlio _Cristian Iannuzzi_, la prima è eletta senatrice della Repubblica e il secondo alla Camera dei Deputati per il Movimento 5 stelle.

Ancor più imbarazante il caso di _Yvonne De Rosa_, prima eletta nella Circoscrizione Europea. Che alcuni tra quanti hanno vissuto le parlamentarie da vicino dicono si sia iscritta soltanto il 6 novembre 2012 e che avesse partecipato ad un unico MeetUp il 19 ottobre per votare il ragazzo. Ovvero, quel _Roberto Fico_, eletto a sua volta come primo in Campania.

Proprio le accuse di parentopoli all'interno dello stesso movimento sarebbero alla base delle dimissioni dell'ormai ex senatrice M5S _Giovanna Mangili_, moglie di Walter Mio consigliere 5 Stelle al Comune di Cesano Maderno.

Ma ancora _Tatiana Basilio_ è la moglie di _Simone Ferrari_ che ha battuto alle parlamentarie in Lombardia o ancora_ Cristina De Pietro_, capolista in Liguria e sorella di Stefano, consigliere comunale.

Voglio precisare che non c'è nulla di illegale e scorretto se vengono eletti esponenti di una stesa famiglia all'interno di un partito, però attenzione gente a credere nei puristi, la politica è fatta di compromessi, e più è il potere più grandi saranno i compromessi.
