---
author: thesave
comments: true
date: 2012-09-17 19:10:46+00:00
layout: post
link: http://www.atomodelmale.it/2012/09/17/iphone-5-levoluzione-della-specie/
slug: iphone-5-levoluzione-della-specie
title: iPhone 5 - l'evoluzione della specie
wordpress_id: 12041
image: uploads/2012/09/iPhone52.png
categories:
- Telefonia
tags:
- Apple
- Iphone
---

Altro giro altro <del>regalo</del> stipendio.

Apple sforna il nuovo iPhone, rivoluzione o evoluzione della specie?

**Sua maestà l'iPhone 5**

![]({{ site.baseurl }}/uploads/2012/09/iPhone54.jpg)

Dopo l'usuale cascata di **rumors** pre-presentazione -- che mai come in questo caso hanno saputo **vedere e prevedere** -- finalmente il **12 Settembre** Apple ha alzato il sipario e presentato al mondo l'ultimo nato della casata della Mela. Ora, a quasi una settimana di distanza e con una stima di oltre 2 milioni di ordini registrati in appena 24 ore dalla messa in pre-ordine, diamo uno sguardo più da vicino a cosa propone il menù in quel di Cupertino -- con tanto di rima baciata.

Il motto delle presentazioni dei nuovi iPhone è:

<blockquote>l'iPhone più [_inserire aggettivo_] di sempre.</blockquote>

E anche in questo caso i "più" si sprecano, il nuovo iPhone è più **leggero** -- 112g --, **sottile** -- 7.6mm -- e **veloce**, con un nuovo processore dual-core chiamato **A6** che sta sbalordendo il mercato per le incredibili prestazioni che raggiunge.

In più l'iPhone 5 segna il definitivo abbandono da parte di Apple degli schermi a 3,5" dei precedenti dispositivi per passare ai **16:9** -- widescreen -- del nuovo a **4"** -- sempre **retina** -- che promette meraviglie. Il **salto** è **"epocale"** tanto che tutte le **"vecchie" applicazioni** avranno i tipici **"fascioni"** -- da film -- finché non ne verrà sviluppata la versione apposita per la nuova risoluzione.

![]({{ site.baseurl }}/uploads/2012/09/iPhone57.jpg)

Benché interessi a meno del 10% dei -- fortunati? -- possessori del nuovo iPhone, il 5 supporta le nuovissime reti **LTE** -- **Long Term Evolution**, l'ultimo standard della tecnologia cellulare -- oltre alla relativamente nuova tecnologia **Wi-Fi 802.11N**. Va detto che, riguardo all'LTE, ci sono alcuni **problemi di compatibilità tra le reti USA** -- per le quali è stato sviluppato il nuovo iPhone -- **e quelle Europee**, tanto che solo pochi operatori potranno offrire una copertura LTE in Europa, tra cui **3 Italia nel Bel Paese**.

Proseguendo, troviamo una **nuova batteria** che garantiscono supererà le **225 ore in standby** -- o **10 ore di riproduzione video** -- e una **fotocamera** da **8 megapixel** -- come quella dell'iPhone 4s -- ma che, pur essendo stata ridotta ai minimi termini per rientrare nei succitati 7.6mm di spessore, fa registrare un generoso **aumento di luminosità** sia negli scatti di giorno e -- soprattutto -- in quelli con scarsa luminosità. In più Apple promette di aver **ridotto del 40% il tempo di scatto di una foto**, aggiungendo inoltre la modalità "**Panorama**" tra le opzioni di scatto.

A chiusura di quest'orgia tecnologica avanguardista, la ciliegina sulla torta: **Lightning** -- fulmine --, il **nuovo connettore** che manda in pensione il **vecchio dock da 30pin** e che farà la gioia dei milioni di utenti che, cominciando dall'iPhone 3G, hanno accumulato accessori di ogni tipo -- docking station, autoradio e macchine del caffè -- compatibili col vecchio connettore.

Fatto 30 si fa anche 31 e, insieme a Lightning, l'utente potrà accaparrarsi un fantastico ** adattatore Lighning-30pin alla modica cifra di 30$** (probabilmente tradotta pari-pari in Euro). Noblesse Oblige.

**iOS 6**

![]({{ site.baseurl }}/uploads/2012/09/iPhone56.jpg)

Al rinnovato comparto hardware si accompagna la **nuova versione di iOS**, il sistema operativo dei dispositivi mobili della Mela che è arrivato alla versione 6.

Tra le tante features introdotte si trovano la **nuova versione dell'applicazione Mappe,** che non si appoggia più a Google Maps e introduce sia le **istruzioni Turn-by-Turn** che la **visualizzazione in 3D**.

In più, un'ancor più forte **integrazione dei social network** -- Twitter e Facebook --, **Passbook** -- un "portafoglio" virtuale per gift card, biglietti aerei, ecc. -- e, finalmente, **Siri in Italiano**.

**E dov'è la rivoluzione? Risposta corta**: Non c'è.

![]({{ site.baseurl }}/uploads/2012/09/iPhone52.png)

**Risposta lunga**: Apple ha abituato i suoi utenti ad aspettarsi una "rivoluzione" tra una generazione e l'altra di iPhone. Era successo dalla prima versione dell'iPhone al iPhone 3G, tradizione confermata in seguito col 4, ma in questo caso la "rivoluzione" ha dovuto lasciare il passo **all'evoluzione. ** L'iPhone 5 risulta essere una **versione ancora più estrema, limata e raffinata dell'iPhone 4S** -- a sua volta perfezionamento del 4 --, diventandone di fatto l'evoluzione, ma senza introdurre quelle componenti **"avveniristiche"** a cui aveva abituato Apple in precedenza.

C'è chi addita questo approccio "conservativo" alla mancanza di Jobs, chi al fatto che Apple comincia a risentire del peso della perfezione, accumulato in questi anni. Fatto sta che, innovando -- poco -- e perfezionando -- tanto --, mentre la concorrenza si perde in pubblicità comparative e cause legali, la Apple registra i succitati 2 milioni di pre-ordini nelle prime 24 ore di apertura.

Perché il nuovo iPhone è comunque:

<blockquote>**Il migliore iPhone di sempre.**</blockquote>
