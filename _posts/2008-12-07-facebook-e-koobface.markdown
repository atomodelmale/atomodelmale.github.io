---
author: thesave
comments: true
date: 2008-12-07 22:12:41+00:00
layout: post
link: http://www.atomodelmale.it/2008/12/08/facebook-e-koobface/
slug: facebook-e-koobface
title: Facebook e KoobFace
wordpress_id: 3395
image: uploads/2008/12/2008-12-04t230728z_01_apae4b31s8i00_rtroptp_3_ofrin-facebook-virus-20081204.jpg
categories:
- Facebook
- Internet
- Social Network
- Società
tags:
- KoobFace
- Virus
---

Non so se siete avvezzi a frequentare i social network, ma se fate parte della sempre più grande comunità di Facebook, credo che vi interesserà questa news dell'ultim'ora:

**Koobface, più di un semplice gioco di parole**

![]({{ site.baseurl }}/uploads/2008/12/2008-12-04t230728z_01_apae4b31s8i00_rtroptp_3_ofrin-facebook-virus-20081204.jpg)

A quanto pare anche i social network non sono immuni a bug e relativi virus: già lo scorso Agosto è stato identificato un **[worm](http://it.wikipedia.org/wiki/Worm)** - soprannominato Koobface - che imperverserebbe su tutta la rete di Facebook .

Ovviamente lo staff di "FacciaLibro" ha sminuito la notizia, asserendo che solo una piccola percentuale di utenti sarebbe caduta vittima del virus.

Ma in cosa consiste questo worm e come si diffonde?

Niente di veramente impressionante, al solito **"l'anello debole" della sicurezza informatica sono gli utenti**. Lo sfortunato bersaglio del virus in questione si ritroverà un messaggio (in "chat" o in "posta") dal soggetto "interessante" del tipo: "Ehi, guarda questo filmato! Ti ho ripreso tutto nudo!!!" oppure "Guardati questo video, è troppo bello!".

Se il malcapitato di turno, come nella migliore tradizione **[phishing](/2007/10/06/tordi-a-strascico-il-phishing-daltura.html)**, cliccherà sul link fornito, sarà rimandato ad una finta pagina, fotocopia di siti come YouTube o Google Video.

Quando cliccherà su "Visualizza video" gli verrà spiegato, tramite un comodo messaggino, che ha bisogno di scaricare un **aggiornamento di Flash Player** (il programma di Adobe per riprodurre filmati ed animazioni su internet) per vedere il filmato.

**Gira il mulinello che ha abboccato!**

![]({{ site.baseurl }}/uploads/2008/12/secret_video_460.jpg)

E così l'ignaro utente, una volta terminato il download si ritroverò un bel virus scaricato sul proprio PC: un doppio click basterà per installare il virus che comincerà a lavorare non appena l'utente tornerà su Google, Yahoo o altri motori di ricerca, sniffando per conto dei "soliti ignoti" le informazioni che verranno inserite nei più comuni motori di ricerca come Google e Yahoo.

**Al solito come per eMail e siti Internet - ed in generale, nella vita - se le caramelle vi vengono offerte dagli sconosciuti, pensateci due volte prima di prenderle!**

Al momento sono stimati in 120 milioni i "portatori sani" di Koobface su Facebook: **occhio alla pen.. anzi, al link!**
