---
author: thesave
comments: true
date: 2007-08-25 13:55:00+00:00
layout: post
link: http://www.atomodelmale.it/2007/08/25/garlasco-il-delitto-i-media-e-il-disgusto/
slug: garlasco-il-delitto-i-media-e-il-disgusto
title: 'Garlasco: Il delitto, i media e il disgusto'
wordpress_id: 806
image: uploads/2008/11/chiara.png
categories:
- Blog
- Società
tags:
- Bruno
- Cogne
- Delitto
- Fabrizio Corona
- Fotomontaggio
- Garlasco
- Gossip
- Lele Mora
- Mass Media
- Paparazzo
- Vespa
- Vip
---

Eccoci qua, tornati dalle vacanze (passate più o meno decentemente), accendiamo la televisione in cerca di un TG, per sapere cos'è successo mentre eravamo spaparanzati come lucertole al sole e ci viene vomitata addosso la storia di **Chiara**, 26enne del Pavese (precisamente di Garlasco) uccisa da tre colpi alla testa, assestati da un presunto "conoscente" (almeno, questo è quello che dicono gli inquirenti, dato che la ragazza avrebbe aperto al proprio assassino in pigiama).

![]({{ site.baseurl }}/uploads/2008/11/chiara.png)
Non vi fornisco altri dettagli su questa triste storia, non è di questo ciò di cui voglio parlare, piuttosto voglio concentrarmi sull'articolo di Repubblica di oggi:

### E Corona propone alle gemelle "Diecimila euro per posare da veline"

Mossa squisitamente commerciale? Semplice interesse mediatico?

![]({{ site.baseurl }}/uploads/2008/11/corona.png)

Presumo che conosciate il buon **Fabrizio Corona**, ma per coloro che abbiano preso l'ultimo shuttle Marte-Terra in questo momento posso dire che è proprietario dell'omonima agenzia fotografica, nonché **paparazzo** alla "corte" di Lele Mora, il manager dei VIP.

Bene, a quanto pare il buon Fabrizio ha fatto terno secco, sfruttando al meglio l'eco generata dalla sua implicazione in **Vallettopoli**.

E così nel paese dei condoni, delle evasioni fiscali e della politica "a delinquere", il furbo fotografo ha passato la barricata ed è diventato lui stesso uno dei più apprezzati ed osannati **VIP** del momento.

Esatto, Fabriziuccio è il tipico "**eroe all'italiana**": implicato in un lungo processo (che, per inteso, invece di penalizzarlo ne rilancia l'immagine) ed acclamato da masse pecorone di giovani future vallette e tronisti, ben felici di spendere i denari di papà e mamme per acquistare l'ultima collezione autunno-inverno "**by Corona's**" (ebbene si, il Nostro si è perfino inventato una linea d'abbigliamento firmata con tanto di genitivo sassone).

Il successo però non dura in eterno, anzi, è una bestia dall'appetito insaziabile e Corona, a quanto pare, sa esattamente cosa darle in pasto.

Che quella proposta sia stata fatta solo per sfruttare l'interesse mediatico creatosi intorno alle due gemelle di Garlasco? O si tratta veramente di una proposta di lavoro?

Sembra proprio che alle due galline **gemelline**, piaccia questa (**occasionale**?!?) **celebrità**, dato che hanno gradito l'inaspettata proposta di lavoro: si sono dette pronte ad apporre il loro autografo sul contratto; peccato che il padre si sia messo in mezzo a rovinare tutto...

Vi chiedete di che gemelle sto parlando? Ma di **Paola e Stefania**, le due eterozigote cugine (a quanto pare moooolto alla lontana) di![]({{ site.baseurl }}/uploads/2008/11/fotomontaggio.png) Chiara che "per avere una foto con la povera cugina", hanno ben pensato di realizzare un **inopportuno** e quantomai **macabro fotomontaggio** assieme alla defunta.

Ovviamente i media si sono subito interessati al "**quando-perché-percome**" di tale gesto, mettendo in **secondo piano** la vicenda importante: quella di **Chiara e del suo assassinio.** 

Ed è così che agli sgoccioli della torrida estate 2007 i media spianano la strada alla nuova "**reality fiction**" del prossimo inverno, ora che il caso "**Cogne**" è stato archiviato ed il buon **Bruno Vespa** si sta riscaldando in previsione della stagione televisiva ventura, chi sarà la nuova "Maria Franzoni"?

Alberto, il tartassatissimo ragazzo di Chiara, a cui non è stato neanche dato il tempo di disperarsi per la morte della propria fidanzata per apparire in interviste shock e dichiarazioni off-limits; o le due gemelle, figlie della "mass-society" e pronte a inseguire quello che ultimamente è stato definito l'"Italian Dream".

Io spero (invano...) che questa storia trovi un (seppur amaro) lieto fine, ma piuttosto domandiamoci: "**Perché le vicende giudiziarie del Bel Paese devono sempre scadere nel gossip e nella farsa?**"
