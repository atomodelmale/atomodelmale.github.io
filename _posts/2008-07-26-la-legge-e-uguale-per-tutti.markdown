---
author: Il Gorgonauta
comments: true
date: 2008-07-26 11:40:00+00:00
layout: post
link: http://www.atomodelmale.it/2008/07/26/la-legge-e-uguale-per-tutti/
slug: la-legge-e-uguale-per-tutti
title: La legge (non) è uguale per tutti ?
wordpress_id: 1064
image: uploads/2008/10/alfano.jpeg
categories:
- Blog
- Democrazia
- Italia
- Politica
tags:
- Angelino Alfano
- Lodo
- Potere
---

Il lodo è fatto, il paese (o il re secondo altri) è salvo. Dopo la firma del presidente della Repubblica il cosiddetto_ Lodo Alfano_ è legge delle stato. L'immunità per il Presidente del Consiglio, della Camera, del Senato e della Repubblica fino alla fine dell'incarico è realtà.

Più in dettaglio il Lodo Alfano significa **sospensione dei processi penali** dalla data di assunzione  e fino alla cessazione della carica o della funzione con l'eccezione del disposto degli art. 90 (reati di alto tradimento o per attentato alla Costituzione commessi dal Presidente della Repubblica) e 96 Cost. (il Presidente del Consiglio dei ministri ed i ministri, anche se cessati dalla carica, sono sottoposti, per i reati commessi nell'esercizio delle loro funzioni, alla giurisdizione ordinaria, previa autorizzazione del Senato della Repubblica o della Camera dei deputati), con possibilità di rinuncia da parte del diritto interessato. La sospensione può riguardare anche processi penali per fatti antecedenti l'assunzione della carica o della funzione.

La prescrizione rimane sospesa e riprende il suo corso  dal giorno in cui è cessata la causa della sospensione. Inoltre la sospensione non è reiterabile, anche nella possibilità di successiva investitura in altra delle cariche o delle funzioni, con l'eccezione del caso di nuova nomina nel corso della stessa legislatura (in questo caso si).

Il processo penale in caso di sospensione può essere trasferito sul piano civile con riduzione dei termini a comparire, inoltre il giudice può anche in caso di sospensione, ove ne ricorrono i presupposti, provvedere all'assunzione di prove non rinviabili.

Una legge con un iter brevissimo (solo 25 giorni) e di cui il beneficiario principale appare proprio il Presidente del Consiglio, il quale vedrà sospesi i processi penali a suo carico in corso e così potrà governare in pace. Un'altra legge _ad personam_ oppure no? Rispettata la democrazia? Meglio assecondare la volontà degli elettori o il regolare corso della giustizia (indipendentemente dalla sua conclusione)? Ognuno la penserà a suo modo.

Alla fine però cala l'interrogativo : _La legge è uguale per tutti _o meglio _La legge è uguale per tutti **ma per qualcuno è un pò più uguale**?
_
