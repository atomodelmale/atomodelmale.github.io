---
author: Radio Rebelde
comments: true
date: 2012-05-27 11:13:58+00:00
layout: post
link: http://www.atomodelmale.it/2012/05/27/f24-imu-quali-codici-inserire-perche-mi-da-errore-nella-sezione-rateazione/
slug: f24-imu-quali-codici-inserire-perche-mi-da-errore-nella-sezione-rateazione
title: F24 Imu. Quali codici inserire? Perchè mi da errore nella sezione rateazione?
wordpress_id: 11654
image: uploads/2012/05/1334575360308_F24-Imu.jpg
categories:
- Economia
tags:
- F24
- Imu
- Rateazione
- Scadenza
---


La prima scadenza della tanto temuta Imu sta arrivando. Ecco alcune utili informazioni che vi possono aiutare nella compilazione e nel pagamento del modello F24.

**Quando scade?**

- I° Acconto IMU: 16 giugno che cadendo di sabato slitta al_ 18 giugno 2012_ pari al 30%
- II° Accconto IMU:_ 16 settembr_e pari al 30%
- Saldo Acconto IMU: _16 dicembre_ conguaglio finale

**Come si compila il Modello F24 per pagare l'IMU?**

Bisogna compilare la **"SEZIONE IMU E ALTRI TRIBUTI LOCALI"** del Modello f24 nei seguenti punti:

-Nello spazio **Codice ente/codice comune**: riportare il codice catastale del Comune nel cui territorio sono situati gli immobili, reperibile nella tabella pubblicata sul sito[ Internet del Dipartimento delle Finanze ](http://www.finanze.gov.it/export/download/Fiscalita-locale/Elenchi_Irpef_saldo_2011_acconto_2012.pdf)
- Nello spazio **"Ravv."**: barrare la casella ( con una x ) se il pagamento si riferisce al ravvedimento, si ricorda che in questo caso si dovrà provvedere al pagamento delle sanzioni e degli interessi unitamente all'imposta dovuta.
- Nello spazio **"Acc."**: barrare se il pagamento si riferisce all'acconto, si precisa che il primo acconto IMU dovrà essere versato entro il 18 giugno in base all'aliquota ordinaria del 0,4% per la prima abitazione e relative pertinenze e allo 0,76% per le altre proprietà, la misura del pagamento sarà del 30% dell'imposta totale dovuta.
- Nello spazio **"Saldo"**: barrare se il pagamento si riferisce al saldo. Se il pagamento è effettuato in unica soluzione per acconto e saldo, barrare entrambe le caselle
- Nello spazio **"Numero immobili"**: indicare il numero degli immobili (massimo 3 cifre)
- Nello spazio **"Anno di riferimento"**: deve essere indicato l'anno d'imposta cui si riferisce il pagamento (nel caso in cui sia barrato lo spazio "Ravv." indicare l'anno in cui l'imposta avrebbe dovuto essere versata).

- Nello spazio **" Codice  tributo "** occorrerà inserire uno dei seguenti codici.

	
  *   Codice Tributo IMU 3912: per il versamento IMU su abitazione principale e relative pertinenze

	
  * Codice Tributo IMU 3913: per il versamento IMU per fabbricati rurali ad uso strumentale

	
  * Codice Tributo IMU 3914: per il versamento IMU per i terreni di riferimento del Comune

	
  * Codice Tributo IMU 3915: per il versamento IMU per i terreni di riferimento dello Stato

	
  * Codice Tributo IMU 3916: per il versamento IMU per le aree fabbricabili di riferimento del Comune

	
  * Codice Tributo IMU 3917: per il versamento IMU per le aree fabbricabili di riferimento dello Stato

	
  * Codice Tributo IMU 3918: per il versamento IMU per gli altri fabbricati di riferimento del Comune

	
  * Codice Tributo IMU 3919: per il versamento IMU per gli altri fabbricati di riferimento dello Stato

	
  * Codice Tributo IMU 3923: per il versamento IMU per INTERESSI DA ACCERTAMENTO

	
  * Codice Tributo IMU 3924: per il versamento IMU per SANZIONI DA ACCERTAMENTO

- Nello spazio **"rateazione"** in base alle prime disposizioni non bisogna mettere niente. Qualora i sistemi operativi delle banche e delle poste "rifiutino" i modelli F24 senza indicazione del numero di rate la strada più sicura passa dalla compilazione del campo, indicando «0101» se si sceglie di pagare l'intero acconto a giugno o «0102» se invece si preferisce presentarsi alla cassa a giugno e a settembre.
- Nello spazio **"Importi a debito versati"**: indicare l'importo a debito dovuto. Nel caso di diritto alla detrazione, indicare l'imposta al netto della stessa, da esporre nell'apposita casella in basso a sinistra.

**Dove si paga?**

I contribuenti non titolari di partita Iva, non sono obbligati al pagamento in via telematica, pertanto, possono effettuare il pagamento dell'IMU mediante modello F24 presso:

	
  *  qualsiasi sportello degli agenti della riscossione (Equitalia)

	
  *  una banca

	
  * un ufficio postale

Tutti i titolari di partita Iva hanno l'obbligo di effettuare i versamenti fiscali e previdenziali esclusivamente in via telematica mediante:
- il servizio telematico (Entratel o Fisconline) utilizzato per la presentazione telematica delle dichiarazioni fiscali
- i servizi di home banking delle banche e di Poste Italiane, o i servizi di remote banking (Cbi) offerti dal sistema bancario

Buona Imu a tutti!
