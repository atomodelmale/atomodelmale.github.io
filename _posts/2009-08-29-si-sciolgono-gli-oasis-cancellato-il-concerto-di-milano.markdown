---
author: Radio Rebelde
comments: true
date: 2009-08-29 14:25:14+00:00
layout: post
link: http://www.atomodelmale.it/2009/08/29/si-sciolgono-gli-oasis-cancellato-il-concerto-di-milano/
slug: si-sciolgono-gli-oasis-cancellato-il-concerto-di-milano
title: Si sciolgono gli Oasis. Cancellato il concerto di Milano.
wordpress_id: 5494
image: uploads/2009/08/oasis3.jpg
categories:
- Musica
tags:
- Gallagher
- Inghilterra
- Milano
- Oasis
---

_![]({{ site.baseurl }}/uploads/2009/08/oasis3.jpg)"Mi scuso con tutti coloro che hanno comprato un biglietto per i concerti di Parigi, Costanza e Milano"._ E' con queste parole che il chitarrista degli **Oasis** Noel Gallagher annuncia l'uscita dal gruppo attraverso il suo sito internet.

Proprio ieri sera gli Oasis dovevano esibirsi vicino Parigi ma secondo gli organizzatori della serata poco prima di salire sul palco i fratelli Gallagher sono venuti alle mani (secondo un post pubblicato dalla cantante Amy MacDonald su Twitter, Liam avrebbe spaccato la chitarra di Noel ) e così il concerto è stato annullato.

Potrebbe quindi essere giunta definitivamente al capolinea l'avventura del gruppo inglese nato nel 1991 a **Manchester**. Pionieri del cosiddetto britpop, a metà tra il rock anni settanta e il rock and roll, gli Oasis è uno dei gruppi che ha avuto maggiore successo e influenza nella società britannica e nel mondo tra quelli nati negli anni Novanta fino ad assurgere a vero e proprio fenomeno di costume.

Gli Oasis ci hanno regalato capolavori che forse rimarranno nella storia della musica come _Wonderwall_, _Stop crying your heart out_, _Little By Little_,_ Don't Look Back In Anger_ ecc.. ma sono stati comunque i litigi fra i fratelli Gallagher e il loro atteggiamento talvolta bizzoso e rude a creare un'attenzione crescente e costante da parte dei media.

Gli Oasis hanno sempre dichiarato che i loro punti di riferimento sono i Beatles e i Sex Pistols. All'apogeo della loro carriera gli Oasis furono soprannominati perfino i _Beatles del Duemila_, per aver creato un fenomeno musicale e sociale comparabile, secondo alcuni, soltanto a quello del gruppo di Liverpool. D'altra parte sono numerose le band che si sono ispirate dichiaratamente agli Oasis come gli Arctic Monkeys, i Coldplay, i Killers.
