---
author: Il Gorgonauta
comments: true
date: 2008-03-08 20:09:37+00:00
layout: post
link: http://www.atomodelmale.it/2008/03/08/prime-visioni-marzo-2008/
slug: prime-visioni-marzo-2008
title: 'Prime visioni : marzo 2008.'
wordpress_id: 954
image: uploads/2008/10/spiderwick.jpg
categories:
- Blog
- Cinema
- Prime Visioni
tags:
- '2008'
---

Abbandonati ormai i mesi freddi e gelidi (forse) ci lanciamo verso il caldo e il bel tempo (speriamo). Il cinema, imperturbabile, continua a proporre dal canto sua tante belle pellicole. Il primo venerdì del mese (8/03) possiamo andare a vedere **Cenerentola e gli 007 nani** (per chi vuole gustarsi il tentativo di rivincita dei cattivi delle favole) e **Grande, Grosso e Verdone** (il noto attore romano riprende lo schema a episodi dei suoi primi film di successo rappresentando l'Italia di oggi tramite vecchi e nuovi personaggi).

Nel secondo week end (14/03) escono **10.000 A.C**., Kolossal epico sul primo eroe della storia; **I padroni della notte**, poliziesco ambientato alla fine degli anni 80 con la bella _Eva Mendes_ e **Tutti i numeri del sesso**, commedia a sfondo drammatico con _Winona Ryder_.

![]({{ site.baseurl }}/uploads/2008/10/spiderwick.jpg)

Nel terzo fine settimana (21/03) si segnalano **27 volte in bianco**, altra commedia con la rivelazione di _Molto Incinta_ _Katherine Heigl_ e **Spiderwick - Le cronache**, storia di alcuni bambini che scoprono un mondo fantastico popolato da strane ma anche pericolose creature. Infine l'ultimo venerdì (28/03) ci vengono offerti **Il cacciatore di aquiloni** che racconta la storia recente dell'Afghanistan attraverso la vita di 2 bambini; **L'amore secondo Dan**, la nuova commedia con Steve Carell e **Walk hard : The Dewey Cox Story,** per chi ama le biografie la rappresentazione cinematografica della vita del cantante Dewey Cox.

Elenco delle uscite

	
  * 8 marzo. Lezioni di felicità / Vogliamo anche le rose / Family Game / Grande, Grosso e Verdone / Sonetaula / Cenerentola e gli 007 nani / Biùtiful cauntri.

	
  * 14 marzo. _Nelle tue mani / Onora il padre e la madre / Water Horse : la leggenda degli abissi / Tutti i numeri del sesso / Una notte / 10.000 A.C. / Mimzy, il segreto dell'universo / I padroni della notte_.

	
  * 21 marzo. La volpe e la bambina  / 27 volte in bianco / Cover Boy / Questa notte è ancora nostra / Colpo d'occhio / La banda / Spiderwick -Le cronache.

	
  * 28 marzo. _Il cacciatore di aquiloni / L'amore secondo Dan / Ci sta un francese, un inglese e un americano / Walk hard : The Dewey Cox Story / Nessuna qualità agli eroi / Un bacio romantico / Tutta la vita davanti / MissTake / Mars - dove nascono i sogni /Per uno solo dei miei 2 occhi_.

Buona Visione dal Gorgonauta.
