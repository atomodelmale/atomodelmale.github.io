---
author: thesave
comments: true
date: 2013-01-01 12:56:26+00:00
layout: post
link: http://www.atomodelmale.it/2013/01/01/hackulous-chiude-i-battenti-bye-bye-a-installous-e-apptrackr/
slug: hackulous-chiude-i-battenti-bye-bye-a-installous-e-apptrackr
title: Hackulous chiude i battenti. Bye bye a Installous e AppTrackr
wordpress_id: 12590
image: uploads/2013/01/installous.jpg
categories:
- Informatica
tags:
- Apple
- Crack
- Hacking
- Ios
- Pirateria
- Pirati
---

Chiudendo il 2012 col botto, nella giornata di ieri Hackulous, una delle più famose comunità di pirateria e condivisione di applicazioni per iOS, ha improvvisamente appeso le tastiere al chiodo.

Famosa per aver creato il sito web "AppTrackr" e l'applicazione per iDevices jailbroken "Installous", con un comunicato ufficiale la comunità di smanettoni ha decretato la chiusura di entrambi i progetti.

<blockquote>Siamo molto tristi nell'annunciare la chiusura di Hackulous.
Dopo tanti anni, la nostra comunità è diventata stagnante e i nostri forum sono delle città-fantasma. Malgrado l'impegno del nostro gruppo, mantenerli e moderarli è diventato difficile. Siamo molto riconoscenti del supporto ricevuto in questi anni e speriamo che nuove e più grandi comunità fioriscano dalla nostra assenza.</blockquote>

La notizia ha lasciato interdetta la comunità dei jailbreakers, soprattutto considerando l'incredibile numero di utenti che entrambi i progetti hanno saputo raccogliere.

Che sia stato per mancanza di "giovani leve" nello sviluppo di nuove versioni o per le difficoltà riscontrate con l'attuale jailbreak del nuovo iOS 6, Hackulous cola a picco, trascinando con sé una buona parte dei "pirati" della Mela.

Il guanto di sfida è lanciato.
