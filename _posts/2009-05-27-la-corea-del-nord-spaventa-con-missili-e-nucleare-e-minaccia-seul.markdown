---
author: Il Gorgonauta
comments: true
date: 2009-05-27 11:43:40+00:00
layout: post
link: http://www.atomodelmale.it/2009/05/27/la-corea-del-nord-spaventa-con-missili-e-nucleare-e-minaccia-seul/
slug: la-corea-del-nord-spaventa-con-missili-e-nucleare-e-minaccia-seul
title: La Corea del Nord spaventa con missili e nucleare. E minaccia Seul.
wordpress_id: 4852
image: uploads/2009/05/missile.jpg
categories:
- Guerra
- Sicurezza
tags:
- Corea
- Missili
- Nucleare
---

La **Corea del Nord** non smette di provocare la comunità internazionale e allarmare i paesi confinanti. Anzi aumenta il livello, per il momento solo verbale e simbolico, dello scontro. Dopo il test nucleare sotterraneo e il lancio di numerosi missili a corto raggio è ora il momento delle minacce di risposta militare alle scelte compiute dal Governo di **Seul**, in pratica la decisione di aderire al **Proliferation Security Initiative**(Psi)  in risposta alle provocazioni di Pyongyang.

Inoltre Pyongyang ha dichiarato di non sentirsi più vincolata all'armistizio concluso nel 1953 al termine della Guerra di Corea e che risponderà, ancora una volta con le armi, ai tentativi di Seul di controllare ed ispezionare i carichi delle imbarcazioni dirette verso la Corea del Nord.

Dopo le aspre critiche, la comunità internazionale si interroga ora sul da farsi, se imporre sopratutto nuove **sanzioni** al Governo di Pyongyang (ma in questo caso occorrerà  l'assenso di Cina e Russia).

Tuttavia la riapertura del programma atomico, con i test sotterranei e il ri-funzionamento di impianti nucleari, non è altro che una risposta alle sanzioni e alla condanna dell'Onu riguardo al lancio di un satellite/missile lo scorso 5 aprile.E le sanzioni potrebbero colpire con particolare durezza solo la popolazione civile, già stremata ed impoverita a causa del regime nordcoreano.

In conclusione nubi di Guerra si profilano nella penisola coreana? Per lungo tempo nessuno è stato così pazzo da spingere quel bottone che avrebbe condatto l'umanità all'auto-distruzione, evitando così un armageddon nucleare. Perchè farlo proprio ora?
