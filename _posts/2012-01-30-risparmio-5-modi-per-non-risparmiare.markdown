---
author: thesave
comments: true
date: 2012-01-30 12:02:45+00:00
layout: post
link: http://www.atomodelmale.it/2012/01/30/risparmio-5-modi-per-non-risparmiare/
slug: risparmio-5-modi-per-non-risparmiare
title: Risparmio - 5 modi per NON risparmiare
wordpress_id: 11134
image: uploads/2012/01/burning-euro.jpg
categories:
- Risparmio
---

Se avete il pallino del risparmiatore - per vocazione o esigenza -, vi sarà capitato più di una volta di scegliere prodotti e servizi in funzione del loro prezzo.

Prodotti in saldo, sotto-marche d'occasione, tutto pur di limare fino all'ultimo centesimo, ma siete proprio convinti che tutti i vostri acquisti, orientati al prezzo più basso e alla prestazione più scontata, diano i parsimoniosi frutti sperati?

**Quel che paghi poco, vale poco**![]({{ site.baseurl }}/uploads/2012/01/burning-euro.jpg)

C'è un detto, dalle nostre parti, che recita:

<blockquote>Quel che paghi poco, vale poco.</blockquote>

![]({{ site.baseurl }}/uploads/2012/01/risparmio.jpg)

Lasciando perdere l'interpretazione superficiale che si potrebbe riassumere nel paradigma "_Pago tanto, ottengo tanto_" - affermazione peraltro discutibile -, vorrei focalizzarmi sul fatto che, se ci pensate, vi sarà capitato più di una volta di fare un acquisto "d'occasione", per poi scoprire **di aver preso una sonora cantonata**.

Nel mio caso ho sempre interpretato il nostrano proverbio come:

<blockquote>Spendere poco per spendere molto (in seguito).</blockquote>

Quante volte vi sarà capitato di acquistare un **prodotto scontatissimo**, rivelatosi in seguito **poco affidabile e scandente**, costringendovi ad un **ulteriore spesa**?

Lo scopo di questo articolo è di elencare 5 delle principali -- per esperienza personale -- scelte "economiche" che, alla fine,**tanto parsimoniose non sono**.

**5 scelte che NON fanno risparmiare Rimandare visite mediche regolari**

Far visita -- o meglio, **farsi visitare** -- dal proprio medico, dentista, etc. può **sembrare una spesa inutile**, soprattutto quando si è in salute e l'esito delle visite/esami è nella norma.

Il pensiero è:

<blockquote>ho speso -- tanto -- per non avere niente.</blockquote>

Per questo solitamente le visite si procrastinano, gli esami si rimandano e si conferma la propria scelta sottolineando il fatto che "tanto sto bene".

In realtà **check-up regolari**, soprattutto quando si parla di salute, possono **individuare per tempo** problemi che, lasciati "maturare", possono costarci -- in salute, più che in moneta -- molto di più.

**Comprare prodotti super-scontati**![]({{ site.baseurl }}/uploads/2012/01/fake-iphone.jpg)

Il super-sconto attira sempre, dal televisore 40'' LED a 50€ alla vacanza 7 giorni alle Hawaii tutto compreso a 200.

Gli affari esistono e, se siete accorti e avete un po' di esperienza, possono fruttarvi lauti risparmi. Il problema si palesa quando **ci si butta a capofitto su ogni offerta** che vediamo, senza valutare la qualità dei prodotti comprati.

Il risparmio nel breve periodo è garantito, ma la **qualità** del prodotto potrebbe **costringerci ad altre spese extra** come riparazioni, installazioni e via dicendo.

Una buona norma -- applicata anche dal sottoscritto -- è **capire di che prodotto si ha bisogno** e farsi un bel **giro sul web**, cercando consigli su marche e prezzi, definendo così **il tipo di prodotto in base al budget** ed alla qualità. Una volta definita una **rosa di candidati**, si può cominciare a guardare nei negozi -- virtuali e reali -- in cerca della nostra -- vera -- occasione.

**Fare chilometri per il pieno più economico** I prezzi dei carburanti, in particolar modo nel Bel Paese, stanno salendo a prezzi vertiginosi. Per questo la caccia al pieno "d'occasione" è sempre più praticata.

Si accetta di fare **qualche chilometro in più per arrivare fino alla stazione** che ci fa spendere quel centesimo al litro in meno.

Anche in questo caso il risparmio ci può essere, ma è bene farsi correttamente i conti in tasca.

Se ci pensate, la vostra macchina, **per arrivare alla pompa** designata,**deve bruciare carburante**, che, andando ad una pompa vicina, risparmiereste. Per capire se state _veramente_ risparmiando, viaggiando fino alla stazione del vostro cuore, dovete considerare quanti km/l fa la vostra auto.

Se, ad esempio, avete un diesel che fa circa 16km ogni litro, vorrà dire che ogni 16km aggiunti sul percorso tra voi e la stazione di servizio dovrete ricaricare sul prezzo finale -- al litro -- del rifornimento, la quantità di carburante che avete usato per arrivare. In un ipotetico scenario semplificato, poniamo la pompa dei desideri che ci fa il diesel a 1,602€/l nel paesino distante circa 16km.

Facendo un pieno di 45 litri la nostra spesa sarà di 72,90€, a questa, però, dovrete aggiungere circa 1,620€ di diesel al totale, arrivando ad ottenere quei 45 litri a 74,52€, che fanno alzare il prezzo del diesel di quella pompa a 1,656€.

Siete sicuri che non ci siano pompe di benzina più vicine a voi che, **tutto sommato**, facciano un prezzo minore?

**Evitare o rimandare check-up e manutenzione dell'auto![]({{ site.baseurl }}/uploads/2012/01/paperino-313.jpg)** Il discorso è simile a quanto detto riguardo alle visite mediche: **evitare di portare l'auto ai controlli regolari o rimandare il cambio** di olio, gomme, etc.**vi farà risparmiare nel breve periodo**, ma ricambi e manutenzione sono necessari per ridurre l'usura del mezzo e soprattutto per garantire la nostra sicurezza.

Gomme usurate, airbag non controllati e parti che si surriscaldano o bloccano possono portare al **malfunzionamento totale del veicolo**.

Nella migliore delle ipotesi potremmo dover sborsare onerose spese di trasporto e riparazione del mezzo, ma se pensiamo ai casi di vera necessità, un mezzo ben funzionante potrebbe fare **la differenza tra la vita e la morte**.

**Comprare il cibo offerto in grandi quantità**

Il 3x2 è un'offerta che vince sempre, ma se per calzini, penne e mappamondi -- chi non ne vuole almeno 3 in casa? -- il gioco vale la candela, per il **materiale deperibile** bisogna fare i conti con la **data di scadenza**.

Comprare grandi quantità di cibo a poco prezzo è un'**affare allettante**, soprattutto quando si tratta dei nostri prodotti preferiti.

Il problema è che quei prodotti scadono e, **se non vengono mangiati, riducono il risparmio** che ci aveva indotto a comprarli.

Per questo, quando si comprano grandi quantità di cibo (scontato), è **meglio non farsi prendere dall'impulso** di farne larghe scorte e **considerare quanto ne mangieremo entro la scandenza**.

E voi avete qualche consiglio o esperienza da condividere sul tema "spendere poco per spendere tanto"?

Scriveteci la vostra esperienza nei commenti :)
