---
author: thesave
comments: true
date: 2010-06-27 08:00:11+00:00
layout: post
link: http://www.atomodelmale.it/2010/06/27/trasmissioni-hd-quali-canali-e-quali-servizi-i-parte/
slug: trasmissioni-hd-quali-canali-e-quali-servizi-i-parte
title: Trasmissioni HD, quali canali e quali servizi (I Parte)
wordpress_id: 7560
image: uploads/2010/06/logo_full_hd.jpg
categories:
- Cinema
- Internet
- Italia
- Tech &amp; Hacks
- Televisione
tags:
- Digitale Terrestre
- HD
- IpTV
- Mediaset Premium
- Rai
- Sky
---

L'HD torna sulle pagine dell'Atomo del Male, questa volta per parlare dei contenuti piuttosto che dei contenitori.

**Questione di canali**

![]({{ site.baseurl }}/uploads/2010/06/logo_full_hd.jpg)

Come avrete capito dal cappello introduttivo, oltre che dal titolo, in questo articolo l'autore – da cui mi dissocio completamente ;) – cercherà di far **chiarezza** in quella sempre più intricata foresta che è la **trasmissione** – e visione – **di canali in High Definition**.

Se non avete ben presente cosa sia l'Alta Definizione vi suggerisco di dare un occhiata a **[questo articolo](/2008/03/03/hd-720p-1080i-1080p-hdready-o-fullhd.html)** in modo da dissipare ogni dubbio e proseguire senza indugi.

La storia è sempre la stessa, abbiamo sborsato fior di quattrini per accaparrarci la **nuova  tecnologia** – che sia una nuova console, uno smartphone o una televisione HD non fa differenza – e non vediamo l'ora di goderci tutte le mirabilie promesseci dal venditore. Accendiamo il dispositivo e … **NIENTE**, non succede niente! Perché? Perché se il primo pensiero è accaparrarsi il contenitore, quello immediatamente successivo è il **contenuto**!

Tralasciando eventuali **lettori  Blue-Ray**, che permettono di vedere i **film** acquistati/noleggiati **in HD**, cosa offre il mercato dei contenuti in Alta Definizione?

Le offerte si dividono in **tre grandi "aree"** in funzione dei mezzi di trasmissione utilizzati per far arrivare alle case degli spettatori il segnale in HD. Queste sono il **satellite**, il **digitale terrestre** e la televisione su internet o **IpTV**.

Vediamo nel dettaglio le offerte di questi tre canali trasmissivi.

**Internet Protocol Television**

![]({{ site.baseurl }}/uploads/2010/06/pwl_iptv_impianto11.gif)

L'alta definizione tramite Internet non è una novità, a quanti è capitato di vedere -- connessione permettendo – filmati su **YouTube** in risoluzione di **720p** o **1080p**? Il problema si pone quando dai semplici "filmatini" di qualche sito di streaming si passa alle trasmissioni televisive vere e proprie.

Attualmente i **principali  servizi** di IpTV – forniti tramite **set top box** da collegare al televisore -- in Italia vengono forniti dagli stessi **provider** di connessioni a banda larga, quali **Telecom**, **Vodafone**, **Wind** e **Fastweb**.

Nel dettaglio:

	
  * **Telecom** con la sua **Alice Home TV** mette a disposizione, tramite la normale connessione ADSL, film e trasmissioni on-demand, oltre alla possibilità di vedere alcuni canali Sky e Mediaset Premium – pagati a parte. Sul versante HD l'offerta di Telecom langue, permettendo di vedere solo i canali HD in chiaro come ad esempio **Rai HD**.

	
  * **Fastweb**, grazie alle proprie – e poche, purtroppo – connessioni in **fibra  ottica** sarebbe il miglior candidato a fornire trasmissioni in HD – il perché lo vedremo in seguito. Il set top box fornito offre solo due canali HD – **ONtv  HD** e **ONtv  FILM  HD** – oltre alla possibilità dei classici abbonamenti Sky e Mediaset Premium.

	
  * **Vodafone** con il venturo – sperando che non faccia la stessa fine del [CuboVision](/2010/01/31/cubovision-la-rivoluzione-della-tv-passa-per-telecom.html) --  **Tv  Connect** propone un **decoder  digitale  terrestre** ad **alta  definizione**, capace di **collegarsi  in  WiFi** per poter utilizzare alcune applicazioni internet oltre che visualizzare filmati in streaming. Il lettore di smartcard permette inoltre di sottoscrivere abbonamenti a canali a pagamento.

	
  * **Wind**, ultimo ma non meno importante, si avvale dell'ampio palinsesto offerto da **Sky  HD** – previo abbonamento – oltre ai canali in chiaro del digitale terrestre.

**Fattore  comune** per qualsiasi servizio di internet television è la **banda larga disponibile**: per godersi le trasmissioni in alta definizione occorre una portante di almeno **12Mbps**, che una connessione in fibra ottica può garantire agevolmente, ma che una parte considerevole delle connessioni **ADSL a 20Mbps** nostrane **fatica a reggere**, provocando grossi grattacapi agli utenti/spettatori.

[Continua con ](http://wp.me/pl33w-1XY)**[Trasmissioni HD, quali canali e quali servizi (II Parte) ->](http://wp.me/pl33w-1XY)**
