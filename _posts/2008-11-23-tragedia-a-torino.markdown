---
author: Il Gorgonauta
comments: true
date: 2008-11-23 15:15:07+00:00
layout: post
link: http://www.atomodelmale.it/2008/11/23/tragedia-a-torino/
slug: tragedia-a-torino
title: Tragedia a Torino.
wordpress_id: 3264
image: uploads/2008/11/2008-11-23-tragedia-a-torino.jpg
categories:
- Blog
- Istruzione
tags:
- Crollo
- Morte
- Torino
---

Sabato mattina nel liceo scientifico Darwin di **Rivoli**, un comune della provincia di Torino, il soffitto di un'aula scolastica (più precisamente la controsiffittatura e il tubo in ghisa che celava) è crollato causando la morte di una ragazzo di appena 17 anni e il ferimento di numerosi altri, di cui almeno uno in gravi condizioni (rischia infatti di rimanere paralizzato).

Si indaga ora sulle cause del **crollo**, si afferma o dovuto al forte vento che tirava in zona (nel cortile del complesso scolastico è caduto un albero) o, più probabilmente, a un cedimento strutturale dell'edificio. La vittima si trovava durante l'intervallo nella sua aula, quella quarta G situata al primo piano dove è accaduto la tragedia, mentre nelle altre classi il soffitto ha tenuto, presentando tuttavia delle crepe. La procura indaga ora per disastro e omicidio colposo a carico di ignoti ma è evidente che dovranno essere appurate le eventuali responsabilità e colpe, sopratutto se la scuola era stata dichiarata sicura.

Mentre dominano sentimenti come dolore, sgomento e rabbia il fatto ha innescato legittime polemiche e discussioni sulla sicurezza delle scuole italiane, di cui almeno il 24%  sul totale (circa 10.00) necessitano secondo Legambiente di interventi urgenti. Rimane assurdo che si debba sempre intervenire dopo una tragedia e ancora più incredibile che esse continuino a verificarsi (ricordate forse la scuola di San Giuliano?) dopo le tante parole che si spendono (a questo punto forse a vuoto) ogni volta.

La parola **prevenzione** rimane qualcosa di indecifrabile nel nostro paese dove spesso si interviene solo quando ci scappa la vittima o il disastro, che il più delle volte colpisce a casaccio colui che non centra nulla. E oggi parlare di tagli suscita ancora più perplessità ma anche interrogativi su come vengono spesi i soldi, e forse ci si deve interrogare se valga la pena assumere un docente in più o evitare che un edificio cada in rovina con i ragazzi dentro.

Il Gorgonauta.
