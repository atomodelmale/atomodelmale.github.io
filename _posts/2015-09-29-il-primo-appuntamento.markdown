---
author: thesave
comments: true
date: 2015-09-29 19:22:21+00:00
layout: post
link: http://www.atomodelmale.it/2015/09/29/il-primo-appuntamento/
slug: il-primo-appuntamento
title: Il Primo Appuntamento
wordpress_id: 16085
image: uploads/2015/09/Il-Primo-Appuntamento-001.jpg
categories:
- Cinema
- Commedia
---

Presentato in concomitanza con "[Il Primo Giorno d'Autunno](/2015/09/28/il-primo-giorni-dautunno-leccidio-di-sassoleone/)", "Il Primo Appuntamento" ne condivide solo l'accezione ordinale --- che sia una voluta duologia del "Primo"? --- divertimento assicurato, garanzia Bacchi-Lanzoni.

## Attraverso la Tàn de Basàléc e quel che Bianchi ci trovò

![Il Primo Apputamento Cover]({{ site.baseurl }}/uploads/2015/09/Il-Primo-Apputamento-Cover.jpg)

Seguito spirituale di "[Il Mare a Sassoleone](/2011/08/30/il-mare-a-sassoleone/)", "Il Primo Appuntamento" ne condivide l'innominato protagonista --- o un suo prossimo parente.

Se l'ambientazione è quella della Sassoleone di oggi, i paradossali camei delle precedenti produzioni del duo (da "Fuori Servizio" al già citato "Il Mare") lasciano pensare ad una Sassoleone _alternativa_, magari trovata, come l'Alice di Carroll, passando proprio attraverso quella Tàn de Basàléc tanto cercata in "[Accadde a Sassoleone](/2010/08/20/accadde-a-sassoleone/)".

Nomen Omen, "Il Primo Appuntamento" segue le improbabili avventure del protagonista "Bianchi", interpretato dall'irresistibile Massimo Bianconcini.

![Il Primo Appuntamento 002]({{ site.baseurl }}/uploads/2015/09/Il-Primo-Appuntamento-002.jpg)

Incorreggibile combina guai dall'animo gentile, Bianchi semina disastri per tutta Sassoleone finché, grazie al consiglio dell'amico barista, combina un inaspettato incontro con una misteriosa ragazza --- interpretata da Marta Cantagalli. Ben presto il cacciatore diventerà --- letteralmente --- preda, in un crescendo di risate.

La trama si evolve come una serie incalzante di scenette auto-contenute a cui fa da sfondo l'orecchiabile motivetto ragtime, omaggio alle colonne sonore delle pellicole d'epoca. Il film regala tante risate, perdendo di ritmo solo in alcune brevissime sequenze. L'umorismo è quello slapstick che ha reso grande la commedia di inizio novecento e a cui Bianconcini si adatta perfettamente grazie alla sua fisicità, alle tempistiche e alla mimica.

A quando un nuovo salto nella Tàn de Basàléc?
