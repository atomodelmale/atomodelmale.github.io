---
author: Radio Rebelde
comments: true
date: 2013-08-28 18:35:29+00:00
layout: post
link: http://www.atomodelmale.it/2013/08/28/come-creare-album-condivisi-su-facebook/
slug: come-creare-album-condivisi-su-facebook
title: Come creare album condivisi su facebook
wordpress_id: 13759
image: uploads/2013/08/Facebook-1220_edited-1.jpg
categories:
- Facebook
- Social Network
tags:
- Album
- Facebook
---

**Facebook** è in procinto di lanciare una nuova funzione, che permetterà agli utenti del popolare social network di creare album di foto condivisi: fino ad ora era solamente possibile creare album personali, con un limite di 1.000 foto

**Come funziona?** È semplice: l'utente che decide di creare l'album condiviso può caricare le proprie immagini e poi invitare altri utenti a postare i propri scatti (e, a loro volta, a coinvolgere altri amici). Sarà possibile invitare un massimo di **50 utenti**, che potranno caricare 200 immagini ciascuno. Si arriverà così a un massimo di diecimila foto per ogni maxi-album.

Ogni utente avrà la possibilità di modificare e cancellare solo le proprie immagine, mentre il creatore dell'album condiviso avrà il potere di intervenire su tutte le fotografie. Con la novità, condividere sarà più 'social'. Si potrà scegliere anche il livello di privacy dell'album: pubblico, solo autori, amici degli autori.

L'idea di creare degli album condivisi non è certo una novità assoluta su internet: ci avevano già provato, ad esempio, _Keepsy, Hipstamatic o Albumatic_, con alterne fortune, principalmente perché la funzione richiedeva che tutti gli utenti interessati scaricassero un'app o si iscrivessero ad un servizio. L'inserimento come funzione aggiuntiva su un sito che è già molto utilizzato per la condivisione di foto potrebbe risultare una mossa vincente.

Per iniziare a utilizzare il nuovo servizio, però, bisognerà attendere ancora un po'. Per ora, infatti, gli album condivisi saranno disponibili solo per gli utenti che utilizzano Facebook in lingua inglese, successivamente saranno estesi al resto del mondo virtuale.
