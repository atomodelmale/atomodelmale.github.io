---
author: Radio Rebelde
comments: true
date: 2013-11-13 21:23:12+00:00
layout: post
link: http://www.atomodelmale.it/2013/11/13/in-italia-indulto-in-svezia-chiudono-carceri-per-mancanza-di-detenuti/
slug: in-italia-indulto-in-svezia-chiudono-carceri-per-mancanza-di-detenuti
title: In Italia Indulto, in Svezia chiudono carceri per mancanza di detenuti
wordpress_id: 13977
image: uploads/2013/11/carceri2.jpg
categories:
- Notizie
- Società
tags:
- Carceri
- Indulto
- Svezia
---

Mentre in **Italia** si discute di amnistia e indulto, c'è un paese non tanto lontano da noi che si trova "costretto" a chiudere ben 4 carceri per mancanza di detenuti.

In **Svezia** dal 2004 il calo delle presenze carcerarie è sceso dell'1 per cento ogni anno, dal 2011 al 2012 il crollo è stato addirittura del 6 per cento.

Ad alleggerire il sistema carcerario svedese non è stato solo l'approccio liberal e gli sforzi in materia di riabilitazione e prevenzione, ma determinante è stata anche l'indicazione della Corte suprema nel 2011 a favore di sentenze più leggere per reati di droga e legati ai furti.

In Italia i detenuti per problemi legati alla **droga** sono circa 23mila mentre quelli accusati di **furto** sono circa 4mila, su una popolazione carceraria complessiva di circa 64mila detenuti.

Facendo una semplice proporzione possiamo vedere come più del **40%** dei carcerati è dietro le sbarre per motivi legati a furto e droga. Così mentre noi dovremmo costruire nuove carceri, ma non possiamo perchè non ci stanno i soldi, in Svezia due strutture probabilmente verranno messe in vendita, e le altre saranno destinate ad usi governativi.

Il problema delle carceri non è però solo italiano. In cima alla lista ci sono gli **Stati Unit** i, che contano oltre 2,2 milioni di detenuti: 716 persone in cella ogni 100.000 abitanti. Un record assoluto anche confrontato a Paesi meno democratici, come la **Russia** (475 detenuti su 100.000 abitanti) e la **Cina** (121).

Negli Stati Uniti, l'elevato numero di detenuti è legato anche al fatto che per per ragioni di cassa molte carceri sono state privatizzate e quando un detenuto produce una rendita alla società che l'ha in gestione è difficile che lo si lasci andare.
