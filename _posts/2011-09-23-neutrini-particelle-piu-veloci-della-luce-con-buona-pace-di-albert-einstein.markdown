---
author: Il Gorgonauta
comments: true
date: 2011-09-23 19:06:33+00:00
layout: post
link: http://www.atomodelmale.it/2011/09/23/neutrini-particelle-piu-veloci-della-luce-con-buona-pace-di-albert-einstein/
slug: neutrini-particelle-piu-veloci-della-luce-con-buona-pace-di-albert-einstein
title: Neutrini, particelle più veloci della Luce. Con buona pace di Albert Einstein.
wordpress_id: 10524
image: uploads/2011/09/albert_einstein.jpg
categories:
- Scienza
- Tech &amp; Hacks
tags:
- Fisica
- particelle
---


Scoperta sensazionale, se non addirittura rivoluzionaria, al Cern di Ginevra. In base all'esperimento denominato Cngs  (Cern Neutrino to Gran Sasso) si è scoperto che i **neutrini**, particelle infinitesimali che costituiscono la materia stessa, viaggiano più veloci della luce di circa 60 nanosecondi.

Il sorprendente risultato è stato ottenuto dopo aver lanciato un fascio particelle (i neutrini per l'appunto), dal Cern ai Laboratori del Gran Sasso dell'Istituto Nazionale di Fisica Nucleare (Infn).  Le particelle hanno percorso i 730 km di distanza tra i 2 punti  in 2,4 millisecondi, con un anticipo di 60 miliardesimi di secondo rispetto alla velocità attesa, quella della luce.

La scoperta è frutto della collaborazione tra i ricercatori del Cern e quelli dell'Infn, una collaborazione internazionale a cui prendono parte 160 ricercatori, provenienti da ben 11 paesi del mondo. Sono stati infatti proprio i rivelatori dei laboratori del Gran Sasso ad analizzare i 15.000 neutrini prodotti dal Cern.

Il risultato mette in discussione niente meno che lo stesso Albert Einstein e la sua teoria della relatività ristretta.

Essendo la velocità della luce una costante fisica, cioè una grandezza fisica universale in natura e indipendente dal tempo, secondo il celebre fisico tedesco nulla nell'universo era in grado di poterla superare. Ma la nuova scoperta pone domande e solleva scenari fino ad oggi inimmaginabili.
