---
author: Il Gorgonauta
comments: true
date: 2010-01-15 14:03:01+00:00
layout: post
link: http://www.atomodelmale.it/2010/01/15/haiti-linferno-in-terra-dopo-il-violento-terremoto/
slug: haiti-linferno-in-terra-dopo-il-violento-terremoto
title: Haiti, l'inferno in terra dopo il violento terremoto.
wordpress_id: 6455
image: uploads/2010/01/Haiti-terremoto-2.jpg
categories:
- Informazione
- Terra
tags:
- Haiti
- Morte
- Terremoto
---

Un **sisma** di magnitudo 7 ha colpito **Haiti** martedì 12 gennaio alle ore 16.53 (quasi le 23 in Italia). L'epicentro del terremoto è stato rilevato a 15 km da **Port-au-Prince**, la capitale del piccolo stato caraibico. Si stimano dalle 45.000 alle 500.000 vittime ma il bilancio potrebbe essere molto più grave di ogni previsione : interi quartieri non esistono più. Sono almeno 300.000 invece i senzatetto.

![]({{ site.baseurl }}/uploads/2010/01/Haiti-Terremoto1.jpg)

Successivamente al sisma è stato diramato anche un allarme tsunami ma poi lo stesso è rientrato. La catastrofe avrebbe toccato dai 3 a i 3,5 milioni di haitiani, più di un terzo dell'intera popolazione dello stato caribico, e non solo. La tragedia ha colpito l'intera **comunità internazionale** : molte altre nazioni infatti lamentano morti e dispersi. Circa 40 **italiani** risultano ancora dispersi mentre altri 150 sono già stati rintracciati o rimpatriati. Ma per un nostro connazionale secondo le ultime indiscrezioni non ci sarebbe più nulla da fare.

La situazione sull'isola è tragica e drammatica mentre cominciano ad arrivare i primi **aiuti** internazionali. Ad Haiti è rimasto in piedi un solo ospedale mentre mancano generi di prima necessità come cibo, acqua e medicinali. Mentre si lotta contro il tempo per estrarre a mani nude le persone dalle macerie cumuli di **cadaveri** rimangono insepolti per le strade e le vie della capitale, coperti solo da un misero lenzuolo.

Il clima, l'acqua contaminata dai liquami fognari e i cadaveri insepolti alimentano un ulteriore pericolo : quello di devastanti **epidemie**. Colera, tipo e peste potrebbero colpire la già stremata popolazione haitiana. Sarebbe utile in questo caso fornire acqua potabile da poter bere senza pericolo.

![]({{ site.baseurl }}/uploads/2010/01/Haiti-terremoto-2.jpg)

Chiese, scuole, palazzi presidenziali, nulla sembra essere stato risparmiato dal terremoto. Colpita anche la sede dell'Onu e l'**hotel Montana**, un albergo molto frequentato dai turisti occidentali. In città regna il **caos**, segnalati saccheggi e furti, mentre un inquietante vuoto di potere lascia a se stessa la popolazione haitiana. Carceri, sedi di polizia e dell'esercito sono distrutte mentre lo stesso governo non sembra pienamente capace di fronteggiare la situazione.

Per alcuni giorni l'isola è rimasta quasi completamente isolata rendendo difficoltosi gli aiuti che ora finalmente sono incominciati ad arrivare sull'isola a pieno regime. L'Italia potrebbe inviare una nave militare e un reparto del genio militare, Cuba aprirà agli Stati Uniti il proprio spazio aereo mentre gli Usa invieranno almeno un'intera brigata di 3.500 uomini anche per presidiare le strade e garantire la sicurezza. Anche tutte le maggiori ONG internazionali, dalla Croce Rossa a Medici Senza Frontiere, dall'Unicef alla Caritas, inviano oramai generi di prima necessità e kit di primo soccorso.
