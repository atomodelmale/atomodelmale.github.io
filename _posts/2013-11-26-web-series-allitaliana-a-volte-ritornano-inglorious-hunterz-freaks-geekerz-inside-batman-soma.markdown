---
author: thesave
comments: true
date: 2013-11-26 18:00:55+00:00
layout: post
link: http://www.atomodelmale.it/2013/11/26/web-series-allitaliana-a-volte-ritornano-inglorious-hunterz-freaks-geekerz-inside-batman-soma/
slug: web-series-allitaliana-a-volte-ritornano-inglorious-hunterz-freaks-geekerz-inside-batman-soma
title: Web Series all'italiana, a volte ritornano [Inglorious Hunterz, Freaks, GeeKerZ,
  Inside Batman, Soma]
wordpress_id: 14012
image: uploads/2013/11/geekerz.jpg
categories:
- Serie e Programmi TV
tags:
- Web
---

A quasi due anni di distanza dal [primo articolo](/2012/03/31/web-series-allitaliana-prodotti-doc-garantiti-inglorious-hunters-e-freaks.html) torniamo a parlare delle web serie del Bel Paese facendo il punto su due vecchie conoscenze e dando un'occhiata ai nuovi arrivi.

## Recap

### Inglorious Hunterz

![inglorious hunterz]({{ site.baseurl }}/uploads/2012/03/inglorious-hunterz.jpg)

In meno di due tweet: "Il Reich crea zombie e li usa come soldati, la cosa sfugge di mano e l'Europa viene invasa dai non-morti. Nel centro Italia occupato un'eterogenea squadra di "ingloriosi" sopravvive cercando fortune e, perché no, spaccando qualche testa."

La serie è stata completata e gli episodi sono visibili in tutto il loro genuino ed orrifico "trashore" :) sul [sito ufficiale](http://www.inglorioushunterz.com/).

### Freaks

![freaks]({{ site.baseurl }}/uploads/2012/03/freaks.jpg)

L'esperimento di [Freaks](http://www.freakstheseries.com/) è proseguito con una seconda serie, prova del successo del format e del supporto dei fans.

Freaks è un omaggio a Misfits ed Heroes in cui cin­que ragazzi si ritro­vano inspie­ga­bil­mente accu­mu­nati da un inci­dente che li dota di superpoteri. Nella seconda stagione il gruppo di Freaks dovrà vedersela con un'organizzazione che tenterà di ucciderli, svelando nuovi intrighi dietro all'origine dei loro incredibili poteri.

## GeeKerZ

![geekerz]({{ site.baseurl }}/uploads/2013/11/geekerz.jpg)

Nata sotto l'egida di Multiplayer.it, [GeeKerZ](http://www.geekerz.it/) è quanto di più meta-referenziale il web offra ad oggi. La trama, riassunta in meno di cento caratteri: la redazione di Multiplayer.it -- meta! -- deve scongiurare un'epidemia di zombie.

Riferimenti pop-nerd a galloni, risate, un montaggio serrato e lunghezze da centometristi -- in media sotto i 7 minuti -- la fanno da padrone. In più metteteci una qualità (semi-)professionale ed un sapiente mix di attor-redattori e redattor-attori ed avrete una delle più apprezzate web serie nostrane degli ultimi anni.

## Inside Batman

![inside_batman]({{ site.baseurl }}/uploads/2013/11/inside_batman.jpg)

Esilarante. [Inside Batman](http://www.youtube.com/user/InsideBatman) è girato come un mockumentary e racconta le peripezie di un Bruce Wayne -- Alias Batman -- che ha ripulito Gothan talmente bene che lui e il caro commissario Gordon devono emigrare in Italia (al VII Tuscolano) per trovare lavoro. Evasori di bolli auto, colleghi fanfaroni e la quiete della sonnecchiona capitale non ingannano il Cavaliere Oscuro. Là, nella notte, si nasconde il Male e lui sarà l'eroe che riporterà la speranza nella Capitale.

## Soma

![Soma]({{ site.baseurl }}/uploads/2013/11/Soma.jpg)

Torniamo seri per un momento. Professionale e asciutta, [SOMA](http://www.youtube.com/somalaserie) è una web serie fantasy-thiller in cui Emilio è un fotografo professionista tornato dal Sud America. Emilio ha una bella vita ma i suoi sogni sono tormentati, ha visto qualcosa nel suo viaggio, qualcosa che lo ha segnato e che lo porterà a sviluppare un violento istinto animale. A braccarlo ci sarà il commissario Mangia, pigro e menefreghista e perfetto contraltare dell'irrequieto protagonista. Anche in questo caso basso budget ma (molto) alta qualità di regia, fotografia e attori.

E voi avete nuove serie Made in Italy da condividere? Discutiamone nei commenti.
