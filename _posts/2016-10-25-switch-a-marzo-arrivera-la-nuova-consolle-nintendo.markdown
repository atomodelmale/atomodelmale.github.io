---
author: Radio Rebelde
comments: true
date: 2016-10-25 17:47:46+00:00
layout: post
link: http://www.atomodelmale.it/2016/10/25/switch-a-marzo-arrivera-la-nuova-consolle-nintendo/
slug: switch-a-marzo-arrivera-la-nuova-consolle-nintendo
title: Switch. A Marzo arriverà la nuova consolle Nintendo
wordpress_id: 17261
image: uploads/2016/10/switch1.jpg
categories:
- Videogiochi
tags:
- Nintendo
- Switch
---

Dovrebbe arrivare a **Marzo 2017** la nuova consolle **Nintendo** pronta a sfidare i rivali Sony e Microsoft, leaders del settore.
Si chiamerà Nintendo NX, il nome in codice di Switch, e sarà un device ibrido a metà tra consolle da casa e portatile, sarà composto da un tablet che potrà essere collegato ad un televisore oppure portato in giro. Perfino il joypad, chiamato Joy-Con, sarà composto da due elementi separati che si collegheranno ai lati del tablet quando si è in giro, mentre uniti sono un joypad tradizionale da adoperare in salotto.
La multinazionale di Kyoto con questa mossa tenterà due sfide apparentemente impossibili contemporaneamente, sfidare Ps4 e xBox One nei videogiochi da casa e tablet e smartphone nel settore mobile.

Nel video di presentazione di Nintendo Switch abbiamo visto un nuovo **Mario 3D** e il nuovo **The Legend of Zelda**, ma è molto probabile che Nintendo abbia intenzione di dare nuova linfa a dei classici come **Animal Crossing**.

Il prezzo non è stato ancora dichiarato, alcuni analisti sostengono che si aggirerà intorno ai $249, sicuramnete il costo non potrà essere superiore ai $300.

Un'altra novità sarà il ritorno in scena delle tanto amate cartucce per giochi, le stesse utilizzate con le prime console degli anni ottanta e novanta; vedremo se sarà un passo indietro o avanti visto che ormai da anni i giochi sono disponibili solo su dischi.
