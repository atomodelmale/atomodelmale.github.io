---
author: thesave
comments: true
date: 2007-09-21 12:46:57+00:00
layout: post
link: http://www.atomodelmale.it/2007/09/21/ci-pensa-il-tutor/
slug: ci-pensa-il-tutor
title: Ci pensa il Tutor
wordpress_id: 824
image: uploads/2008/11/tutor.png
categories:
- Blog
- Italia
tags:
- Autovelox
- Limiti
- Sistema
- Strade
- Telerilevamento
- TUTOR
- Velocità
---

Se quest'estate, come il sottoscritto, avete percorso l'**autostrada,** per raggiungere la costiera romagnola, non potete non aver notato un grosso cartello all'altezza di **Forlì** molto simile a questo:

![]({{ site.baseurl }}/uploads/2008/11/tutor.png)

_Sistema TUTOR per il telerilevamento_

Ora vi chiederete (se non lo sapete già): "Cos'è 'sto TUTOR?"

E' presto detto: il **TUTOR** è un **sistema alternativo** al tradizionale **autovelox**.

Mentre l'amato/odiato autovelox è un occhio di falco e **scatta un'istantanea** della velocità a cui sta andando il mezzo, al TUTOR piace dare i numeri!

Il sistema si avvale dell'uso di **2 telecamere**, la prima legge la targa delle macchine che entrano nel tracciato da monitorare, la seconda, posta a qualche chilometro dalla prima, torna a leggere le targhe delle suddette macchine.

![]({{ site.baseurl }}/uploads/2008/11/lumaca.png)

Fatto questo le rilevazioni vengono inviate al solito "**mega-cervellone-elettronico"** che non vede l'ora di fare il proprio sporco lavoro: calcolare la media oraria corrispondente alle targhe. Se dall'operazione risulta che la macchina **ha superato i limiti** del tracciato **oltre al 105%** del consentito, ZACK, parte la multa indirizzata al "**frettoloso conducente**".

Senz'ombra di dubbio l'installazione di **sistemi di telerilevamento** e l'adozione della **patente a punti** ha aiutato non poco le forze dell'ordine a far rispettare i limiti ed a garantire una maggiore sicurezza sulle strade. Dal canto mio preferisco un sistema come il TUTOR (usato con intelligenza) piuttosto che l'autovelox.

![]({{ site.baseurl }}/uploads/2008/11/autovelox.png)

Posso parlare per esperienza personale, dicendo che ho visto molto conducenti tirare la maledetta "**inchiodata della morte**" passando da 200 a 90Km/h in 1,5 secondi, perché avevano visto un autovelox.

Il sistema TUTOR invece è stato studiato proprio per ovviare a questo problema, a meno che il nostro "**frettoloso conducente**" (si, è sempre lui) non voglia farsi un tratto di strada ai 200 e fermarsi 5 minuti in corsia d'emergenza per far quadrare la media e non prendere la multa,**si vede costretto a rispettare** (con una certa tolleranza) i limiti.

Voi cosa ne dite, meglio il TUTOR o l'autovelox per le autostrade italiane?
