---
author: Il Gorgonauta
comments: true
date: 2008-11-15 14:11:05+00:00
layout: post
link: http://www.atomodelmale.it/2008/11/15/il-dietro-front-californiano/
slug: il-dietro-front-californiano
title: Il dietro front Californiano.
wordpress_id: 3221
image: uploads/2008/11/2008-11-15-il-dietro-front-californiano.jpg
categories:
- Blog
- Legge
- Protesta
tags:
- California
- Matrimonio
- Omosessualità
- Usa
---

La **California** lo scorso 4 novembre con un referendum, la cosiddetta **Proposition 8**, in concomitanza con il voto presidenziale, ha **escluso** le **nozze** tra persone dello stesso sesso con il 52% dei voti. Non era sola : anche in Arizona e in Florida i cittadini tra i tanti quesiti referendari loro proposti hanno scelto di mettere fine alle nozze **gay**.  Se in Arizona, terra repubblicana, il risultato era scontato, non lo era in Florida e sopratutto in California, terra democratica e dove la scorso maggio la Corte Suprema si era pronunciata invece a favore di questi tipi di unioni.

Sorge a questo punto il problema delle migliaia di matrimoni (almeno 17.000) già celebrati mentre restano possibili le unioni civili. Massachusetts e Connecticut rimangono così gli unici Stati dove le nozze omosessuali sono legali (in Rhode Island e New York invece si riconoscono quelle celebrate in altri luoghi). Per i Repubblicani una piccola rivincita rispetto al voto nazionale, nonchè un sintomo che l'**America** conservatrice e bigotta per il momento non è ancora scomparsa ma anzi è capace di far sentire la propria voce. Tuttavia non sono mancate le affermazioni dello schieramento progressista in altri posti : in  Michigan ad esempio i votanti hanno ratificato un emendamento alla Costituzione dello Stato che permetterà la ricerca sulle cellule staminali mentre in Colorado sono stati respinti i tentativi per limitare, se non escludere, le interruzioni di gravidanza.

Immediate le proteste e le manifestazioni per le strade della California, dopo che migliaia di attivisti erano giunti per sostenere il no al referendum. Ora domina la rabbia e la **delusione** per la decisione e resta il rammarico per il passo indietro compiuto, anche perché nonostante la vittoria di Barack Obama negli Stati Uniti certe cose sembrano destinate a non cambiare mai (come ad esempio i pregiudizi della gente).

Ma data la diversità e le differenze esistenti Stato per Stato non è escluso che ben presto le cose cambino e che la California, come già avvenuto in passato, torni sui propri passi.

Il Gorgonauta.
