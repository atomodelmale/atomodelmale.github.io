---
author: Radio Rebelde
comments: true
date: 2013-01-20 11:48:07+00:00
layout: post
link: http://www.atomodelmale.it/2013/01/20/lasteroide-da14-sfiorera-la-terra-il-15-febbraio-2013-alle-ore-20-26/
slug: lasteroide-da14-sfiorera-la-terra-il-15-febbraio-2013-alle-ore-20-26
title: L'Asteroide DA14 sfiorerà la Terra il 15 Febbraio 2013 alle ore 20.26
wordpress_id: 12735
image: uploads/2013/01/asteroidi-5.jpg
categories:
- Notizie
tags:
- Apophis
- Asteroide
- DA14
- Ora
- Terra
---

Siamo appena scampati alla fine del mondo e già una nuova minaccia si prospetta all'orizzonte.

L'**asteroide DA14** il 15 febbraio del 2013 sfiorerà la Terra. Con un diametro di circa 45 metri e un peso di oltre 130.000 tonnellate passerà ad appena 22.500 chilometri dal nostro pianeta.

A dire il vero gli astronomi assicurano che non ci sarà niente da preoccuparsi, anche se è la prima volta che un asteroide si avvicinerà così tanto alla superficie terrestre in epoca moderna.

L'asteroide DA14 transiterà nei pressi della Terra il prossimo **15 Febbraio 2013 alle 20.26**, non sarà visibile ad occhio nudo a causa delle sue ridotte dimensioni, ma per vederlo come un punto luminoso nel cielo basterà un semplice binocolo.

Come detto non sussiste alcun motivo di preoccupazione, tuttavia, nel suo passaggio ravvicinato del 2013 la forza mareale terrestre varierà il suo percorso, aumentando le possibilità di un potenziale impatto futuro. Nonostante questo, la probabilità che ci colpisca tra il **2026** ed il **2069** è stimata intorno allo **0.033%**.

In caso di impatto le conseguenze sarebbero disastrose. Nel caso l'asteroide dovesse entrare in collisione con la Terra, gli effetti sarebbero superiori a quelli di una bomba atomica con effetti diversi a seconda del luogo di impatto. Se precipitasse sulla terraferma verrebbe spazzata via un'area di oltre 2000 km^2 e provocherebbe anche improvvisi cambiamenti climatici a causa del sollevamento nell'atmosfera di enormi quantità di polveri capaci di oscurare il Sole per diversi mesi.
Se invece precipitasse in Oceano, si solleverebbe un'immenso tsunami, con conseguenze catastrofiche.

Se da un lato però, questo asteroide non suscita grosse preoccupazioni, dall'altro i rischi di possibili impatti continuano: gli scienziati tengono anche sotto controllo **Apophis**, un asteroide che si avvicinerà alla Terra nel 2029, con una probabilità di impatto relativamente alta.
