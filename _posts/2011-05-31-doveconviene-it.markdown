---
author: thesave
comments: true
date: 2011-05-31 16:53:35+00:00
layout: post
link: http://www.atomodelmale.it/2011/05/31/doveconviene-it/
slug: doveconviene-it
title: DoveConviene.it
wordpress_id: 9680
image: uploads/2011/05/doveconviene.png
categories:
- Economia
---

Riprendendo il discorso iniziato con l'articolo [Perso nella foresta delle promozioni? Ecco due siti italiani che fanno per te!](/2009/05/25/promozioni-online/), oggi diamo un'occhiata al servizio offerto da DoveConviene.it.

**Dove Conviene?**

![]({{ site.baseurl }}/uploads/2011/05/dc_logo4_200x200.jpg)È una buona domanda: dove conviene comprare quella nuova TV che vorremmo nel nostro salotto, **senza gravare eccessivamente sul nostro conto in banca**? Per non parlare di quella libreria di cui avremmo tanto bisogno, ma che per mancanza di tempo o voglia non siamo mai riusciti a trovare!

In nostro aiuto arriva proprio il sito [doveconviene.it](http://www.doveconviene.it/).

Navigando tra le pagine del sito potranno essere **consultati i volantini** contenenti le offerte delle principali catene di distribuzione, sfogliabili – letteralmente -- sia in base alla catena di distributore ma anche per categoria merceologica (elettronica, bricolage, ecc…).

Oltre al servizio "classico" di visione delle offerte, se ne può ottenere **una selezione  in base alla località** da cui l'utente proviene (automaticamente tramite l'IP, ma comunque selezionabile manualmente), consigliando le migliori anche in base alla disponibilità di zona.

Ciliegina sulla torta: la possibilità di **sottoscrivere un "abbonamento"** – gratuito – **di notifica tramite mail** delle nuove offerte (e selezionati in base ai filtri dei paragrafi sopra).

**Conviene? Dove?**

![]({{ site.baseurl }}/uploads/2011/05/recycle.jpg)

Se veramente "conviene" starà a voi – utenti – scoprirlo, al contrario il  "dove" ce lo mette il sito, che, malgrado la giovane età – è nato nel 2010 -- sta compiendo un **ottimo lavoro**.

Con oltre 30 catene di distribuzione – elettronica, ipermercati, abbigliamento, bricolage, ecc. -- all'attivo, il sito riesce a **coprire una buona fetta del territorio nazionale**, permettendo il confronto tra le offerte di prodotti simili – o uguali – di diverse catene presenti nella propria zona.

**Nota verde**: siti come dovequando.it, oltre alla palese utilità economica per l'utente e per la grande distribuzione -- dopotutto è sempre un canale alternativo per raggiungere potenziali clienti --, svolgono un importante **ruolo ecologico**, riducendo le tonnellate di carta che ogni giorno va sprecata per stampare volantini che, puntualmente, sono cestinati alla scadenza delle offerte.

Prosit!
