---
author: thesave
comments: true
date: 2017-05-13 09:31:10+00:00
layout: post
link: http://www.atomodelmale.it/2017/05/13/un-ransomware-mette-in-ginocchio-ospedali-e-organizzazioni-di-tutto-il-mondo-ecco-come-evitare-di-essere-infettati/
slug: un-ransomware-mette-in-ginocchio-ospedali-e-organizzazioni-di-tutto-il-mondo-ecco-come-evitare-di-essere-infettati
title: Un ransomware mette in ginocchio ospedali e organizzazioni di tutto il Mondo.  Ecco
  come evitare di essere infettati
wordpress_id: 18097
image: uploads/2017/05/WannaCry_000.png
categories:
- Informatica
- Sicurezza
tags:
- Malware
- ransomware
- sicurezza informatica
- Virus
---

Non è la prima volta che si parla di ransomware o [estorsioni informatiche](/2015/12/28/estorsioni-informatiche-in-aumento-per-avere-indietro-i-propri-dati-ecco-come-evitare-i-ransomware/) sulle queste pagine digitali. La particolarità della news che sta facendo il giro del mondo è che un software di estorsione informatica chiamato "WannaCry/WanaCryptor" ha toccato in poco tempo i quattro angoli del pianeta, contagiando --- e bloccando --- i computer di aziende, ospedali, università, compagnie telefoniche, arrivando a infestare i terminali di oltre 70 paesi.

![]({{ site.baseurl }}/uploads/2017/05/WannaCry_001.jpg)

La virulenza dell'attacco ha messo in ginocchio, tra gli altri, dozzine di ospedali e gli uffici di FedEx in Inghilterra, la società Telefonica in Spagna e il Ministero degli Interni russo.

![]({{ site.baseurl }}/uploads/2017/05/WannaCry_002.png)

Contagiosità a parte, ciò che fa pensare è che tale esito poteva essere largamente evitabile, dato che la patch per i sistemi Windows era già disponibile da due mesi --- Microsoft ha addirittura rilasciato una [patch per  Windows XP](http://www.catalog.update.microsoft.com/Search.aspx?q=KB4012598), sistema operativo non più supportato da oltre 3 anni, ma che resiste con l'8,45% dei computer mondiali con ancora installato il vetusto sistema operativo. Purtroppo, i sistemi attaccati, benché collegati in rete, non sono stati aggiornati, lasciando campo libero alla diffusione dell'infezione. Se non l'avete già fatto, [aggiornate il vostro sistema operativo Microsoft](http://www.catalog.update.microsoft.com/Search.aspx?q=KB4012598).

Per i nerd interessati ai dettagli dell'attacco, il malware in questione attacca i principali sistemi operativi Microsoft che supportano il protocollo SMB --- il protocollo di condivisione standard di Microsoft. Trivia interessante legato alla scoperta della vulnerabilità che, soprannominata ExternalBlue, sembra fosse stata trovata e gelosamente custodita dall'NSA statunitense, per poi essere trafugata da un gruppo di hacker, conosciuto come ShadowBrokers, che l'ha resa pubblico quasi un anno fa.

In conclusione, è imperativo limitare l'ulteriore diffusione del software malevolo, per cui, se siete utenti o amministratori di sistemi Windows, è essenziale che aggiorniate il prima possibile il vostro sistema operativo. Inoltre, e come sempre, non fidatevi di chiavette USB sconosciute o mail dallo strano contenuto, che rappresentano i mezzi principali coi quali il ransomware è riuscito a entrare nelle reti interne delle strutture infettate.
