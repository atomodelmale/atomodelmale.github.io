---
author: thesave
comments: true
date: 2013-09-29 09:44:56+00:00
layout: post
link: http://www.atomodelmale.it/2013/09/29/come-disattivare-il-visto-da-nei-messaggi-su-facebook/
slug: come-disattivare-il-visto-da-nei-messaggi-su-facebook
title: Come disattivare il "visto da" nei messaggi su Facebook
wordpress_id: 13850
image: uploads/2013/09/Visto-da.png
categories:
- Facebook
- Social Network
---

 Non essendo da meno, anche Facebook si è dotato dell'incredibile feature, notificando la visualizzazione dei messaggi dei propri utenti. Una gran funzione per chi scrive il messaggio, una bella violazione della privacy per chi lo riceve, dato che la notifica è automatica e l'utente non ha nessun controllo su di essa.

Vediamo in questo articolo come il web ha reclamato la propria privacy su Facebook, disattivando l'amato/odiato "visto da".

### Unseenly

[Unseenly](https://apps.facebook.com/unseenly/) è un'applicazione installabile direttamente da Facebook ed usa le Graph API per controllare i messaggi arrivati. Dato che non c'è un effettivo accesso al messaggio, non viene segnato come letto.

### Facebook Chat Privacy

[![FacebookChatPrivacy]({{ site.baseurl }}/uploads/2013/09/FacebookChatPrivacy.png)

Facebook Chat Privacy](https://chrome.google.com/webstore/detail/facebook-chat-privacy/gfpgaanechfneiboempkfjghninbibjn) riporta il controllo nelle mani dell'utente. L'estensione per Chrome è una delle soluzioni più complete e, oltre ad eliminare il "visto da", rimuove anche il "sta scrivendo" dalla chat di Facebook. Meglio di così.

### SocialReviver

[SocialReviver](http://www.socialreviver.net/) offre la possibilità di personalizzare Facebook in vari modi, ad esempio riportando il layout a quello classico -- quello del 2011, per intenderci --, disattivando la chat laterale e, ovviamente, disabilitando l'opzione "visto da".

### FB Unseen

![FBUnseen]({{ site.baseurl }}/uploads/2013/09/FBUnseen.png)

Ancora Chrome e le sue estensioni con [FB Unseen](https://chrome.google.com/webstore/detail/fb-unseen/ihcedcpmfdpjijiamkaeaefgfagnnpei) che blocca le chiamate responsabili della notifica della lettura dei messaggi. Inoltre permette di selezionare quali messaggi mostrare come letti. Purtroppo l'estensione è ancora acerba e presenta alcuni problemi tecnici, portando con sé anche dell'inutile pubblicità -- di qualcosa dovranno pur campare questi programmatori :)

### AdBlock Plus

La soluzione proposta da FB Unseen può essere usata dagli utenti più smaliziati tramite [AdBlock Plus](https://adblockplus.org). L'estensione è stata ideata per leggere una blacklist pre-compilata di indirizzi "pubblicitari" e disabilitarli, ma permette di creare liste proprie. Una volta installato AdBlock Plus basta aggiungere l'indirizzo `facebook.com/ajax/mercury/change_read_status.php$xmlhttprequest` tra i [filtri](https://adblockplus.org/en/filters#basic) ed il gioco è fatto.

Via [lifehacker](http://lifehacker.com/how-can-i-turn-off-seen-by-messages-in-facebook-chat-1307702370?utm_source=feedburner&utm_medium=feed&utm_campaign=Feed%3A+lifehacker%2Ffull+%28Lifehacker%29).
