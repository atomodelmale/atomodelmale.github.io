---
author: Il Gorgonauta
comments: true
date: 2010-04-19 22:10:56+00:00
layout: post
link: http://www.atomodelmale.it/2010/04/20/mission-to-mars-parola-di-obama/
slug: mission-to-mars-parola-di-obama
title: Mission to mars. Parola di Obama.
wordpress_id: 7199
image: uploads/2010/04/marte-1.jpg
categories:
- Scienza
- Tech &amp; Hacks
tags:
- Astronomia
- Barack Obama
- Marte
- NASA
- Spazio
- Usa
---

2038. Il primo essere umano mette  piede su **Marte**. E' cominciata l'esplorazione umana del pianeta rosso.[![]({{ site.baseurl }}/uploads/2010/04/marte-1.jpg)]({{ site.baseurl }}/uploads/2010/04/marte-1.jpg)

Impossibile?  Trattasi solo di un remake della pellicola _Misson to Mars _datata 2000?

Niente di tutto questo, almeno per il presidente americano **Barack  Obama.** Quando ormai la NASA sembrava destinata a [scomparire](/2009/08/22/arrivederci-nasa.html) e gli shuttle stavano terminando il loro lungo servizio di volo gli  Stati Uniti rilanciano l'esplorazione dello spazio.

Prima, attorno  alla metà degli anni 30, l'arrivo di una navicella nell'orbita di Marte e  poi, pochi anni dopo, l'atterraggio sul suolo marziano. E non è finita qui.

Archiviata la possibilità di ritornare sulla **Luna** e il programma  Constellation (una serie di veicoli spaziali destinati a sostituire gli Shuttle) voluto dall'amministrazione Bush, Barack Obama si pone un un obiettivo più difficile e ambizioso, portare l'uomo su Marte.

Il nuovo **piano** di Obama prevede nei prossimi 5 anni un investimento di 6 miliardi di dollari e la creazione di almeno 2500 nuovi posti di lavoro, in compensazione delle riduzioni di personale già avvenute o comunque preventivate.

Entro il **2015** la costruzione di un vettore in grado di andare ben oltre la Luna, entro il **2025** la prima sonda in grado di mandare un equipaggio umano nello spazio profondo. E prima di atterrare sul pianeta rosso una prova generale con un asteroide.

Per la NASA forse non è ancora scritta la parola Fine.
