---
author: Il Gorgonauta
comments: true
date: 2016-09-30 07:22:58+00:00
layout: post
link: http://www.atomodelmale.it/2016/09/30/il-met-di-new-york-si-conferma-primo-museo-al-mondo/
slug: il-met-di-new-york-si-conferma-primo-museo-al-mondo
title: Il MET di New York si conferma primo museo al mondo
wordpress_id: 17205
image: uploads/2016/09/met-new-york.jpg
categories:
- Notizie
- Società
tags:
- Museo
---

Il Metropolitan Museum of Art di New York si conferma primo museo al mondo per il secondo anno consecutivo.

A stabilirlo sono le classifiche di Tripadvisor (gli annuali Travellers' Choice) sui migliori musei del mondo. Sul podio anche l'Art Institute di Chicago e l'Ermitage di San Pietroburgo.

E l'Italia? Nonostante uno dei patrimoni culturali più ricco e vasto del mondo, si piazza ben lontano dal podio. Solo gli Uffizi fanno la loro comparsa nelle classifiche e si collocano al 16esimo posto.

I musei italiani non sono solo dietro al popolarissimo Metropolitan di New York o al Museo di Orsay di Parigi, ma anche al Pardo di Madrid o a musei come lo svedese Vasa, quello sulla seconda guerra mondiale di New Orleans o le gallerie di Amsterdam dedicate all'arte.

Di fatto anche nelle graduatorie europee, se si esclude la Germania, l'Italia rimane fanalino di coda dietro a paesi quali Francia, Spagna, Inghilterra, Grecia ma anche Russia (l'Ermitage è il primo in Europa), Olanda o Svezia.

Le classifiche di Tripadvisor si basano non sugli accessi o sui biglietti venduti, ma su commenti e recensioni dei visitatori. Tra le maggiori critiche rivolte ai musei italiani si trova quella di non trovare su internet adeguate e sufficienti informazioni sul museo.

Quali che siano le lamentele dei visitatori, le classifiche confermano l'italico vizio di non saper valorizzare adeguatamente il proprio patrimonio culturale. Tra edifici che crollano, musei chiusi (accade anche questo: aprire un museo per poi tenerlo chiuso) e montagne di reperti custoditi in magazzini chiusi al pubblico.
