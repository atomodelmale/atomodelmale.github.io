---
author: Il Gorgonauta
comments: true
date: 2009-12-17 21:19:38+00:00
layout: post
link: http://www.atomodelmale.it/2009/12/17/lie-to-me-alla-ricerca-della-menzogna/
slug: lie-to-me-alla-ricerca-della-menzogna
title: Lie to me. Alla ricerca della menzogna.
wordpress_id: 6228
image: uploads/2009/12/Lie-to-me.jpg
categories:
- Serie e Programmi TV
tags:
- Tim Roth
---

**Alla ricerca della menzogna**.

![Lie to me 2]({{ site.baseurl }}/uploads/2009/12/Lie-to-me-2.jpg)

Al **Lightman Group** non si fanno indagini di mercato né campagne pubblicitarie. Si studia il linguaggio del corpo umano e le **micro espressioni** prodotte dagli uomini sui propri volti, queste ultime sintomi e simboli di emozioni universali come la rabbia, il dolore, la tristezza e il disgusto. Espressioni che compaiono sui visi di tutti gli esseri umani, indipendentemente dal loro luogo di residenza o dalla loro cultura di appartenenza.

**All'inizio un uomo, Cal Lightman**.

Cal Lightman è stato il primo a studiare le micro espressioni facciali. Anni di studi e ricerche in giro il mondo lo hanno portato ad essere il massimo esperto del settore e ad aprire una società privata (il_ Lightman Group_ per l'appunto) in grado di studiare il linguaggio del corpo.

A lui si rivolgono FBI, polizia, enti pubblici e privati per scoprire la verità che si cela dietro a omicidi, stupri, incendi, disastri e scandali. Grazie alle capacità professionali di Cal e della sua squadra è possibile scoprire le menzogne dei vari personaggi che compaiono sullo schermo e quindi risalire ai fatti così come questi si sono realmente verificati.

**La squadra**.

**Cal Lightman**(Tim Roth), il cervello del _Lightman Group_. Il suicidio della madre lo ha spinto a studiare le micro espressioni, primo nel mondo. E' divorziato e ha una figlia di 15 anni.

![Lie to me]({{ site.baseurl }}/uploads/2009/12/Lie-to-me.jpg)

**Gillian Foster**, il fedele braccio destro. Psicologa, grande amica di Cal, lavora per il Lightman Group. Ha problemi coniugali con il marito.

**Ria Torres**, il talento naturale. Fin da bambina ha sviluppato un talento naturale nel scoprire quando una persona sta mentendo.

**Eli Loker**, colui che non mente. Ha giurato sempre e comunque di dire la verità. Ma fino a quando potrà reggere il giuramento?

**Gli episodi. La prima serie**.

La prima serie si sviluppa nell'arco di 13 (soli) episodi. Lightman, Foster, Torres e Loker vengono chiamati a risolvere una serie di casi (di solito 2 per episodio) sempre più intricati e pericolosi, finendo con mettere a rischio le loro stesse vite e specializzandosi in eventi criminali (il _Lightman Group_ diventa quasi una succursale dell'FBI).

Il _dott. Lightman _comunque ogni volta ha l'occasione di approfondire i propri studi e di metterli in pratica sul campo, studiando così le espressioni facciali. La vita privata dei 4 smascheratori di bugie invece viene lasciata sullo sfondo, solo brevi accenni e piccole scoperte di volta in volta aprono angusti squarci sul passato dei 4 protagonisti.

**E la seconda stagione?**

Per la seconda stagione occorrerà spettare ancora un pò di tempo, al momento è trasmessa solo negli Stati Uniti. Ma forse già entro settembre 2010 sarà possibile rivedere all'opera il dott. Lightman e la sua squadra..
