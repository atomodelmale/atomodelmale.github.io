---
author: Il Gorgonauta
comments: true
date: 2011-04-04 07:00:27+00:00
layout: post
link: http://www.atomodelmale.it/2011/04/04/pesci-daprile-atto-secondo/
slug: pesci-daprile-atto-secondo
title: Pesci d'aprile (atto secondo).
wordpress_id: 9370
image: uploads/2011/04/2011-04-04-pesci-daprile-atto-secondo.jpg
categories:
- Notizie
tags:
- Google
---


E' da poco passato il **1 aprile**, giornata si sa tutta dedicata a scherzi e notizie di dubbia autenticità, se non palesemente assurde. Anche quest'anno quindi i pesci non si sono fatti attendere ed hanno letteralmente invaso la rete. Eccone alcuni.

Il tabloid inglese _Telegraph_ ha riportato la notizia che un nuovo profumo spopola sul web, peccato che sappia di "cane bagnato". Non da meno i colleghi del giornale britannico _The sun_, i quali hanno pubblicato la storia di un ragazzino di 13 anni fermato dalla polizia della Cornovaglia per aver compiuto un'aggressione armato di...marshmallows.

Anche in campo sportivo non sono mancati i pesci, con tanto di immancabili bufale calcistiche. Il quotidiano _The Indipendent_ ad esempio racconta dell'incredibile raccordo raggiunto dal Ministero delle Finanze Portoghesi con la stella del Real Madrid _C. Ronaldo_. In cambio delle sue giocate infatti la Federazione Spagnola verserebbe 160 milioni di euro al Governo Portoghese.

Ma è nel mondo della tecnologia e dell'informatica che gli scherzi hanno riscosso i maggiori successi. Dai gorilla alla prese con gli iPad ai nuovi servizi offerti da **Google**.

Tra quest'ultimi ecco _Google Translate per animali_ e **Gmail Motion**, la nuova interfaccia che permette di governare la propria casella di posta elettronica attraverso i movimenti del corpo.

**YouTube** da parte sua ha mostrato la classifica dei 5 video più cliccati nel..1911!Mentre il sito _The Pirate Bay _avrebbe acquisto ebay al termine di...un'asta!Infine il social network **LinkedIn** indica tra le persone che si potrebbero conoscere personalità come Groucho Marx, Robin Hood, Sherlock Holmes e Albert Einstein.

Attenzione però ad utilizzare la burla dal pesce d'aprile. Dal prossimo anno infatti tutti i burloni della rete potranno pagare una multa salata per violazione del diritto d'autore. Il noto portale di acquisti _Groupon_ infatti ha acquisito il copyright dello scherzo..

...P.S. Non ci avrete mica creduto vero?
