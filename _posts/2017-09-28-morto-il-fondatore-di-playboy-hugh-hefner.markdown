---
author: Il Gorgonauta
comments: true
date: 2017-09-28 16:04:05+00:00
layout: post
link: http://www.atomodelmale.it/2017/09/28/morto-il-fondatore-di-playboy-hugh-hefner/
slug: morto-il-fondatore-di-playboy-hugh-hefner
title: Morto il fondatore di Playboy Hugh Hefner
wordpress_id: 18533
image: uploads/2017/09/Playboy-Kate-Moss-2014.jpg
categories:
- Informazione
- Notizie
tags:
- Usa
---

Il fondatore di Playboy, Hugh Hefner, è morto ieri sera a Los Angeles, all'età di 91 anni. A dare la notizia della scomparsa è stata la stessa la casa editrice, che ha specificato come il decesso sia dovuto a cause naturali.

Hefner ha raggiunto la notorietà per aver fondato, nel 1953, la celebre rivista per uomini Playboy, sfidando la cultura perbenista e puritana del tempo.

Con il passare degli anni Playboy ha valicato i confini americani per diventare un marchio e una pubblicazione riconosciuta in tutto il mondo.

Celeberrime le riviste di Playboy, con una ragazza, famosa e non, poco vestita e in atteggiamenti provocanti. Dalla prima, niente meno che Marilyn Monroe, a Charlize Theron, da Pamela Anderson a Madonna solo per citarne alcune.

Hefner, nato nel 1926 a Chicago, viene ricordato anche per i party nelle dimore di Playboy a Chicago e poi a Los Angeles, feste a cui il milionario partecipava indossando sempre un pigiama in seta e tenendo in mano la pipa. Celebri anche le sue conigliette, molte delle quali sue stesse fidanzate.

Dal 1988 la case editrice è in mano alla figlia di primo letto, Christie. Playboy oggi vanta una tiratura di oltre tre milioni di copie e pubblicazioni in decine di paesi nel mondo, sparsi tra le due Americhe, l'Europa e l'Asia.
