---
author: Radio Rebelde
comments: true
date: 2010-02-14 10:53:35+00:00
layout: post
link: http://www.atomodelmale.it/2010/02/14/candidati-elezioni-regionali-2010-in-piemonte/
slug: candidati-elezioni-regionali-2010-in-piemonte
title: 'Candidati Elezioni Regionali 2010 in Piemonte. '
wordpress_id: 6673
image: uploads/2010/02/Bresso.jpg
categories:
- Elezioni
- Italia
- Politica
tags:
- '2010'
- Candidati
- Mercedes Breso
- Piemonte
- Regionali
- Roberto Cota
---

 Candidato Pd** ( con sostegno UDC) : Mercedes Bresso

In Piemonte, come in Veneto, la Lega è riuscita a imporre agli ex forzisti il proprio candidato, **Roberto Cota**, capogruppo del Carroccio alla Camera, spingendo così i centristi tra le braccia del centro-sinistra.
Ma non è stato un matrimonio facile, ponendo da subito un aut aut al governatore uscente: o noi o la sinistra massimalista. Così, alla fine, la **Bresso** ha imbarcato i centristi con una intesa piena sul programma e ha siglato un accordo solo tecnico con la Federazione della sinistra finalizzato, come ha spiegato il segretario regionale del Pd, Gianfranco Morgando, «a far convergere il più ampio arco di forze nella battaglia per impedire la vittoria della destra».

Una mossa che ha aizzato ancor di più il centro-destra e il candidato presidente. Che ha bollato da subito la scelta della Bresso come «un accordo per le poltrone» sottolineando le diverse posizioni della sinistra estrema su temi cruciali per il futuro della regione. E  non ha risparmiato staffilate nemmeno ai centristi. Rei, a suo dire, di aver appoggiato un governatore noto per le sue posizioni molto laiche su temi come l'aborto. La Bresso non si scompone e guarda alla sfida di fine marzo. In ballo non c'è solo la sua riconferma, ma anche il tentativo di costruire un argine contro l'avanzare al Nord del Carroccio. Dal canto suo, invece, il Pdl attende l'esito delle urne per capire quanto qui, come altrove, siano cambiati davvero i rapporti di forza tra ex forzisti e Lega.
