---
author: Radio Rebelde
comments: true
date: 2010-03-01 21:39:18+00:00
layout: post
link: http://www.atomodelmale.it/2010/03/01/candidati-elezioni-regionali-2010-nelle-marche/
slug: candidati-elezioni-regionali-2010-nelle-marche
title: Candidati Elezioni Regionali 2010 nelle Marche.
wordpress_id: 6872
image: uploads/2010/03/spacca.jpg
categories:
- Elezioni
- Italia
- Politica
tags:
- '2010'
- Candidati
- Marche
- Regionali
---

**Candidato Pd** (col sostegno dell'Udc) : Gian Mario Spacca
**Candidato Pdl**: Erminio Marinelli

Dovevano essere le **primarie** a decretare il nuovo candidato Pd alla poltrona regionale delle Marche e invece alla fine il governatore uscente, **Gian Mario Spacca**, ha strappato il via libera a un nuovo mandato.

Il secondo dopo quello conquistato nel 2005. Quando Spacca sconfisse con il 57,61% dei suffragi il suo avversario, Francesco Massi, sostenuto da Forza Italia, An, Lega e Udc.
Ora, però, i centristi hanno abbandonato la nave del centro-destra, che ha scelto di puntare sul vicesindaco di Civitanova Marche, Erminio Marinelli, e sono pronti a sostenere Spacca.

Un punto importante a favore del governatore uscente che però ha provocato delle fratture interne e qualche gesto clamoroso, basti vedere l'autosospensione della segreteria del Pd di Senigallia accusando la segreteria regionale di aver lasciato a casa alleati storici, come Prc e Comunisti italiani.

Anche nel Pd marchigiano si avvertono numerosi malumori , ma Spacca è deciso a proseguire sulla strada della coalizione allargata ai centristi. Il cui appoggio è considerato cruciale. Dall'altra parte, il candidato del Pdl, **Erminio Marinelli**, resta alla finestra. Sa che le possibilità di vittoria sono assai ridotte, ma spera ancora in qualche passo falso del Pd da qui al 28 marzo.
