---
author: thesave
comments: true
date: 2011-07-31 21:19:12+00:00
layout: post
link: http://www.atomodelmale.it/2011/07/31/bestemmie-su-facebook-quando-si-puo-essere-multati/
slug: bestemmie-su-facebook-quando-si-puo-essere-multati
title: Bestemmie su Facebook, quando si può essere multati
wordpress_id: 10030
image: uploads/2011/07/ballon_parolaccia.gif
categories:
- Legge
---

Naturale proseguimento del cliccatissimo [Facebook. Quando si può essere accusati di diffamazione?](/2009/05/16/facebook-quando-si-puo-essere-accusati-di-diffamazione/), vediamo quando si può ravvisare l'illecito per bestemmia sul Social Network.

**Chi di bestemmia ferisce...**

![]({{ site.baseurl }}/uploads/2011/07/ballon_parolaccia.gif)

Legalmente parlando la prima codifica dell'illecito per "blasfemia" o "bestemmia" venne codificato all'interno del **codice penale** come un **reato sul "costume"**. In seguito tale reato subì la -- giusta -- **depenalizzazione**, che lo portò ad essere un **illecito amministrativo** secondo **l'articolo 724**(rubricato "**Bestemmia e manifestazioni oltraggiose verso i defunti**"):

<blockquote>_Chiunque pubblicamente bestemmia, con invettive o parole oltraggiose, contro la Divinità, è punito con la sanzione amministrativa da **euro 51 a euro 309** [...] La stessa sanzione si applica a chi compie qualsiasi pubblica manifestazione oltraggiosa verso i defunti._</blockquote>

Definizione legale a parte -- un discorso sulla definizione di bestemmia e turpiloquio ai giorni nostri corrisponde ad aprire un vaso di pandora senza fondo -- in un comunicato stampa, indirizzato al centro abusi di Facebook, la redazione di [pontifex.roma ](http://http://www.pontifex.roma.it) ha fatto presente che vi sono **numerosi gruppi e pagine che non rispettano la legge ed anzi incitano all'odio religioso**.

Secondo la denuncia sottoposta dal sito cattolico sarebbe doveroso, ai sensi dell'articolo citato poche righe sopra, **sanzionare tutti i soggetti colti a bestemmiare pubblicamente**, cosi come nella vita reale quanto in quella virtuale di Facebook.

Del resto lo stesso regolamento di Facebook parla chiaro: **è vietato insultare e usare linguaggi offensivi**, nel mirino della richiesta cascano così alcuni gruppi come la "**Confraternita dei frati bestemmianti**", il "**Club della bestemmia**" e "**Radio bestemmia**".

Se da una parte pontifex.roma ed i cattolici vogliono salvare i cavoli del Signore, dall'altra parte della barricata si trovano **atei e laici** della rete che, badando alle capre del "popolo", **sollevando polemiche riguardanti la privazione della libertà di parola e pensiero**.

Questioni morali a parte, come già detto in precedenza, **diventa veramente difficile capire quando** e come un'offesa come la bestemmia può rientrare nell'ordinamento giuridico e **costituire "seriamente" un illecito** con conseguente ammenda, soprattutto data la discrezionalità della definizione di divinità e offesa che un ipotetico giudice sarebbe portato a considerare.

Confidando che ci siano tematiche di gran lunga più importanti per l'ordinamento italiano, rimaniamo in attesa di sviluppi sulla vicenda che vede coinvolto il noto Social Network.
