---
author: Il Gorgonauta
comments: true
date: 2009-01-11 21:16:38+00:00
layout: post
link: http://www.atomodelmale.it/2009/01/11/finanza-creativa-tassa-sui-permessi-di-soggiorno/
slug: finanza-creativa-tassa-sui-permessi-di-soggiorno
title: 'Finanza creativa : tassa sui permessi di soggiorno.'
wordpress_id: 3804
image: uploads/2009/01/2009-01-11-finanza-creativa-tassa-sui-permessi-di-soggiorno.jpg
categories:
- Governo
- Italia
- Politica
- Società
tags:
- Lega
- Permesso
- Soggiorno
- Tasse
---

Alcuni giorni fà la **Lega** ha proposto un emendamento al Dl anticrisi avente ad oggetto la proposta di istituire una **tassa** di 50 euro per il rilascio o il rinnovo dei permessi di soggiorno agli stranieri. Ed assieme a questo richiesto di obbligare a una fideiussione di diecimila euro il lavoratore extracomunitario che voglia aprire o apra una partita Iva.

Immediate le polemiche (si è parlato  ad es di norme razziste e discriminatorie) e i malumori anche all'interno della stessa maggioranza. Come lo stesso presidente della Camera Fini che afferma _Mi auguro che la maggioranza rifletta prima di varare norme che nulla hanno a che vedere con la doverosa lotta all'immigrazione clandestina, e che sono oggettivamente discriminatorie nei confronti dei lavoratori stranieri regolarmente presenti sul territorio nazionale_.

Successivamente il **governo** ha bocciato la "tassa" mentre la seconda proposta è stata ritirata. Il partito del carroccio ha comunque espresso sorpresa per le reazioni suscitate dell'emendamento : la misura è già prevista in numerosi paesi europei e  nel testo del decreto legge sicurezza approvato a novembre (da tutti) è prevista  una somma ben maggiore, ben 200 euro. Chi si lamenta adesso non ha detto nulla prima, sembra suggerire la Lega.

Insomma 50 o 200 la morale non cambia, gli immigrati devono pagare. E indipendentemente dai ripensamenti se si vuole parlare di **integrazione, legalità e lotta al lavoro nero** questo modo di agire non costituisce, forse, il modo migliore per attuare questi obiettivi, anzi il contrario, ossia un invito a lavorare irregolarmente e a non pagare un bel nulla, anche per chi, invece, cerca di lavorare in Italia onestamente e legalmente.
