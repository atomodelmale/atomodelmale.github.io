---
author: Il Gorgonauta
comments: true
date: 2011-10-12 21:12:22+00:00
layout: post
link: http://www.atomodelmale.it/2011/10/12/gli-indignati-sono-anche-in-italia-proteste-in-tutto-il-paese/
slug: gli-indignati-sono-anche-in-italia-proteste-in-tutto-il-paese
title: Gli indignati sono anche in Italia. Proteste in tutto il paese.
wordpress_id: 10632
image: uploads/2011/10/vignetta.jpg
categories:
- Crisi
- Economia
- Giovani
- Italia
- Notizie
- Protesta
tags:
- Bologna
- Roma
---


Dopo le proteste in paesi come la Spagna, gli Usa, la Grecia e Israele gli **indignati** (sbarcano anche nel nostro paese. Oggi la giornata nazionale di protesta contro Bancitalia, nei prossimi giorni altre mobilitazioni e il 15 ottobre la grande manifestazione generale a Roma.

Le contestazioni si sono sviluppate in numerose città italiane, come **Bologna**, Firenze,**Roma** e Napoli. L'episodio più grave si è verificato nel capoluogo emiliano-romagnolo, con scontri e feriti.

Un centinaio di studenti,  al grido di "Vogliamo entrare, non è nostro il debito" o "non vogliamo più essere sfruttati, siamo precari e diciamo basta, ci ribelliamo", ha cercato infatti di varcare l'ingresso della filiale emiliana della Banca d'Italia ma è stato respinto per 2 volte da un cordone di polizia e carabinieri in tenuta anti-sommossa. Tra manganellate e spintoni, un studentessa è stata ferita (quattro denti rotti e labbro spaccato), tanto da rendere necessario l'intervento dell'ambulanza.

Respinti, i manifestanti hanno lanciato uova e vernice contro l'ingresso della Banca d'Italia e hanno poi continuato la protesta per le vie del centro storico. Ad essere coinvolto anche l'Ufficio Notificazioni Esecuzioni e Protesti del Tribunale di Bologna.

Problemi anche nella capitale con i manifestanti che hanno occupato Via Nazionale, pronti a passarvi lì la notte con tende e sacchi a pelo. Proteste e sit-in davanti alle sedi della Banca d'Italia anche a Napoli, Palermo, Firenze e Bari. E a quanto pare è solo l'inizio.
