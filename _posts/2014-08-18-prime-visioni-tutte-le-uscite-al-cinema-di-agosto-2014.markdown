---
author: Il Gorgonauta
comments: true
date: 2014-08-18 21:41:57+00:00
layout: post
link: http://www.atomodelmale.it/2014/08/18/prime-visioni-tutte-le-uscite-al-cinema-di-agosto-2014/
slug: prime-visioni-tutte-le-uscite-al-cinema-di-agosto-2014
title: Prime visioni, tutte le uscite al cinema di agosto 2014
wordpress_id: 14812
image: uploads/2014/08/planes-2.jpg
categories:
- Cinema
- Prime Visioni
---

Meglio i vichinghi o gli aeroplanini? Chiedetelo ai bambini che al cinema avranno solo l'imbarazzo della scelta. Il week end di ferragosto ha infatti regalato, sopratutto ai più piccoli, una vera e propria infornata di nuove uscite.

**Planes 2** e **Dragon Trainer 2**. Sul grande schermo torna l'aeroplanino Dusty, fresco campione mondiale di volo. L'aereo scopre però che il suo motore è danneggiato e potrebbe non gareggiare mai più. Dusty decide così di cambiare rotta e lanciarsi nel mondo delle squadre aeree antincendio. Sempre in tema di ritorni, il giovane eroe vichingo Hiccup deve far fonte a una nuova minaccia che rischia di rompere la fragile alleanza tra draghi e vichinghi.

Per i più grandi non mancano le emozioni: il muscolosissimo Dwayne Johnson interpreta la semi-divinità Hercules in **Hercules: Il guerriero** mentre il regista Josh Boone porta al cinema **Colpa delle stelle**, l'adattamento cinematografico dell'omonimo best seller di John Green.

Per quanto riguarda le prossime uscite, il 21 agosto preparatevi a una battaglia, senza esclusioni di colpi (bassi), tra vicini di casa. Da una parte una scatenata confraternita universitaria, dall'altra una tranquilla famiglia con neonato a carico. Due pessimi, anzi **Cattivi vicini**.

Terminiamo la rassegna agostana con il drammatico **The rover**. In un desolante futuro prossimo, Eric, vive nel deserto australiano, senza possedere niente se non la sua auto. Quando questa viene rubata da una banda di balordi, l'uomo si mette alla caccia dei responsabili, anche perché dentro la macchina, è custodito un oggetto molto importante. Uscita prevista 28 agosto.

E in conclusione, come da tradizione, l'elenco completo delle uscite

**7 agosto**. Carmen / Step up all in (anteprima) / Io vengo ogni giorno;

**14 agosto**. Dragon Trainer 2 / Colpa delle stelle / Planes 2 - Missione Antincendio / Hercules: Il guerriero;

**21 agosto**. Liberaci da male / Step up all in / Cattivi vicini / Into the Storm;

**28 agosto**. Il sale della terra / Il fuoco della vendetta / Into the Storm / Under the Skin / Mud / Pazza idea - Xenia / Quel momento imbarazzante / La ragazza del dipinto / The Rover / The Stag - Se sopravvivo mi sposo.
