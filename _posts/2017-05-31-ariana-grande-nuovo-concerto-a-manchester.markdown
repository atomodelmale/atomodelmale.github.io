---
author: Il Gorgonauta
comments: true
date: 2017-05-31 07:47:57+00:00
layout: post
link: http://www.atomodelmale.it/2017/05/31/ariana-grande-nuovo-concerto-a-manchester/
slug: ariana-grande-nuovo-concerto-a-manchester
title: Ariana Grande, nuovo concerto a Manchester
wordpress_id: 18166
image: uploads/2017/05/ariana_grande_performing.jpg
categories:
- Notizie
---

Più forti della paura e della violenza. Ariana Grande e altre star della musica internazionale saranno protagonisti di un nuovo concerto in programma domenica a Manchester, a due settimane del tragico attentato che ha ucciso 22 persone.

L'incasso dello show di domenica, intitolato 'One love Manchester', sarà devoluto in beneficenza. Tra gli ospiti, oltre alla stessa Ariana Grande, i Coldplay, Justin Bieber, Katy Perry, Miley Cyrus, Usher, Niall Horan and Take That e Pharrell Williams.

Lo show, che sarà ospitato dall'Old Trafford Cricket Ground, che può ospitare fino a 50mila persone, sarà trasmesso in diretta dall'emittente televisiva e radiofonica Bbc. I guadagni saranno destinati al fondo 'We Love Manchester', che raccoglie denaro a sostegno delle vittime dell'attentato. I fan che si trovavano allo show alla Manchester Arena colpita dall'attacco potranno entrare gratuitamente.

Nei giorni scorsi la cantante statunitense aveva fatto sapere che il suo _Dangerous Woman world tour_ sarebbe ripartito il 7 giugno da Parigi. Previste anche due date  in Italia, il 15 giugno al Palalottomatica di Roma e il 17 giugno al Pala Alpitour di Torino.

"Dal giorno in cui ho iniziato a lavorare al _Dangerous Woman Tour_ ho detto che questo show più di ogni altra cosa voleva essere un posto tranquillo e sicuro per i miei fan. Un posto in cui potessero evadere e stare insieme. Per star bene e per essere loro stessi. Ciò che è avvenuto non cambierà tutto questo", ha fatto sapere la cantante.
