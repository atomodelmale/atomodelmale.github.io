---
author: Radio Rebelde
comments: true
date: 2013-03-29 17:10:52+00:00
layout: post
link: http://www.atomodelmale.it/2013/03/29/come-si-fa-a-chiamare-con-facebook/
slug: come-si-fa-a-chiamare-con-facebook
title: Come si fa a chiamare con Facebook?
wordpress_id: 12960
image: uploads/2013/03/chiamate-vocali-gratis-con-facebook.jpg
categories:
- Facebook
- Social Network
tags:
- Chiamare
- Facebook
- Messenger
---
È attiva anche in Italia la funzione di chiamata Voip attraverso l'app **Facebook Messenger**.

Facebook ha rilasciato da poche ore anche in Italia, Germania, Francia e Spagna un'estensione di Facebook Messenger che consente di chiamare e ricevere chiamate. Un servizio simile a Skype, con la differenza che fra i contatti in rubrica ti ritrovi tutti i tuoi amici di Facebook che utilizzano Messenger.

L'aggiornamento, che era già disponibile negli Stati Uniti, in Canada e nel Regno Unito, è da poco disponibile sia per i dispositivi iOS che per quelli marchiati Android, ed è avvenuto in modo silente. Non è stato necessario, infatti, scaricare nessun upgrade della App per trovare la nuova funzionalità.

**Come si attiva?**

Semplice, basta accedere ai dettagli del contatto su Facebook e fare tap sull'icona a forma di "i" in alto a destra. Qui ora compare il tasto Chiama Gratis che permette di attivare la telefonata. Per usufruire del servizio VoiP è necessaria una connessione a internet (3G/LTE o WiFi), e in questo caso un servizio di tipo "flat", cioè con un pacchetto dati illimitato, preserva da eventuali brutte sorprese.

Con questa nuova app l'azienda di Menlo Park vuole diventare sempre più "mobile" aprendo la strada al possibile lancio di un suo **smartphone**, come si vocifera da tempo. Il nuovo servizio è a tutti gli effetti un'alternativa ai noti software per le chiamate VOIP: Skype e Viber. La velocità della connessione sarà determinante per stabilire la qualità della chiamata.
