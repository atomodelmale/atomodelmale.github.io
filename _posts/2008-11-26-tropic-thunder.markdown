---
author: thesave
comments: true
date: 2008-11-26 08:41:53+00:00
layout: post
link: http://www.atomodelmale.it/2008/11/26/tropic-thunder/
slug: tropic-thunder
title: Tropic Thunder
wordpress_id: 3273
image: uploads/2008/11/tropic-thunder.png
categories:
- Azione
- Blog
- Cinema
- Commedia
- Guerra
tags:
- Ben Stiller
- Brandon Jackson
- Hollywood
- Jack Black
- Jay Baruchel
- Kirk Lazarus
- Les Grossman
- Nick Nolte
- Quadrifoglio
- Robert Downey Jr.
- Tom Cruise
- Tugg Speedman
- Vietnam
---

In netto ritardo sulla tabella di marcia - mea culpa, mea culpa, mea maxima culpa - mi accingo a recensire il quarto film nato in casa **Stiller**: dopo la fashion-commedy **Zoolander**, l'attore torna dietro (oltre che davanti) alla macchina da presa, accompagnato da quei due mattacchioni di **Robert Downey Jr**. e **Jack Black**.

Preparatevi a

## T R O P I C  T H U N D E R

![]({{ site.baseurl }}/uploads/2008/11/tropic-thunder.png)

**Nella m** da, quella a spruzzi!**

![]({{ site.baseurl }}/uploads/2008/11/poster.png)

Come in ogni **film di guerra** che si rispetti, ci ritroviamo nel bel mezzo di una sortita, in questo caso tra vietcong ed americani.

Scene tragiche di uccisioni e sbudellamenti, il solito elicottero-jolly arriva al momento giusto per salvare i "buoni", quando dalla foresta spunta **"Quadrifoglio" Tayback**, il sergente Osiris si lancia al suo soccorso e per salvare l'elicottero dall'esplosione di una bomba, Quadrifoglio perde entrambe le mani (?!).

Scena commovente tra i due soldati, Quadrifoglio mutilato ed Osiris rotto dal pianto, ma... Quadrifoglio guarda in camera, sembra perplesso ed ecco che ci si accorge che era tutto finto.

**Siamo sul set del film "Tropic Thunder"**, interpretato dalla stella (cadente) dei film d'azione "Scorcher", **Tugg Speedman** (Ben Stiller), il pluripremiato super-attore **Kirk Lazarus** (Robert Downey Jr) e il tossicodipendente comico **Jeff Portnoy** (Jack Black).

**Oh, Man!**

![]({{ site.baseurl }}/uploads/2008/11/truppa.png)

I tre, che a quanto pare non sembrano passarsela benissimo, vengono ingaggiati per interpretare "**il film di guerra più costoso di sempre**", ma le riprese vanno a rilento, gli attori sono poco motivati ed il vituperante produttore **Les Grossman** (interpretato da un imbruttito **Tom Cruise**) fa forti pressioni sul regista Damien Cockburn per ultimare le riprese.

Sul set è presente anche il vero Quadrifoglio, quello che ha scritto il libro di memorie alla base del film e consiglia al regista disperato di **portare i viziati attori nel bel mezzo della giungla**, senza via di fuga, se non quella di interpretare al meglio il loro ruolo.

Peccato che i protagonisti (eccetto Speedman-Stiller) si rendano ben presto conto di cosa voglia dire essere in guerra: la zona scelta da Quadrifoglio - quello vero - si rivela essere **il territorio di una feroce banda di narcotrafficanti**, pronti a uccidere qualsiasi persona che possa mettere i bastoni tra le ruote alla loro attività illegale.

**Nella mia fattoria coltivo piombo!**

![]({{ site.baseurl }}/uploads/2008/11/esplosione.png)

Questo è - per sommi capi - l'incipit di quella "sboronata" che risponde all'altisonante nome di **Tropic Thunder**.

Ad essere sincero devo ammettere di essermi avvicinato a questo film un po' dubbioso, soprattutto a causa dei commenti di amici e conoscenti che lo definivano come "mediocre" o in modo più colorito: "un cagata pazzesca".

Al contrario ho trovato una **spassosa commedia "alla Stiller"**, pronta a prendere e prendersi in giro: il sistema di star e starlette di Hollywood è messo alla berlina, imperversato com'è da attori troppo "ignoranti, gasati e scoppiati" come Stiller, Black e Downey fanno intendere.

Ovviamente il tema principale del film - annunciato da Stiller in sede di stesura dello script - è la **parodia dei film di guerra sul Vietnam**, da **Platoon** fino a **Apocalypse Now**, passando da **Full Metal Jacket** e **Hamburger Hill**.

Senza ombra di dubbio ottime le interpretazioni per tutti gli attori, comprendendo due "novellini" come **Jay Baruchel** e **Brandon T. Jackson** ed un **Nick Nolte** sopra le righe nel ruolo del vero Quadrifoglio.

La palma d'oro per la migliore interpretazione va consegnata ad un inaspettatissimo **Tom Cruise** nel ruolo del laido produttore sboccato, pronto a demolire qualsiasi cosa o persona si piazzi tra lui e una montagna di dollari.

Come ho detto quando sono uscito dal cinema: "Era tanto che non ridevo così", quindi se accettate un consiglio, prendete bibita e pop-corn, mettetevi comodi e gustatevi quel piccolo capolavoro della comicità che è Tropic Thunder.
