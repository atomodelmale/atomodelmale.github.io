---
author: thesave
comments: true
date: 2009-12-23 19:12:39+00:00
layout: post
link: http://www.atomodelmale.it/2009/12/23/i-migliori-cellulari-smartphone-del-2009/
slug: i-migliori-cellulari-smartphone-del-2009
title: I migliori cellulari smartphone del 2009
wordpress_id: 6257
image: uploads/2009/12/smartphone.jpg
categories:
- Tech &amp; Hacks
- Telefonia
tags:
- Apple
- HTC
- Iphone
- Microsoft
- Nokia
- Smartphone
---

Volete entrare a far parte del club dei possessori di **smartphone** – e guai a chiamarli "cellulari" – ma non avete idea di quale dispositivo potrebbe fare al caso vostro?

Questa è la pagina che fa per voi!

**Ma che vor dì "SMARTFON"?**

![smartphone]({{ site.baseurl }}/uploads/2009/12/smartphone.jpg)

Tra i tanti neologismi tecnologici importati dall'America il termine "_smartphone_" – letteralmente: telefono-intelligente – sta sostituendo gli italianissimi "cellulare" e "telefonino", ma perché smart?

Semplicemente perché oltre alle ordinarie operazioni svolte dagli "stupidi" cellulari, gli smartphone permettono di **installare applicazioni** di terzi – tanto per lavoro quanto per divertimento –, **navigare su internet**, leggere le **eMail**, **ascoltare mp3 e radio**, **scattare** e **modificare  foto** e **video**, consultare **mappe** e **GPS**, ecc.

Insomma, dei veri e propri geni della lampada digitali che, seppur lentamente, soppianteranno i tonti precursori.

Alle caratteristiche di qui sopra va aggiunta l'ultima evoluzione – che sembra aver aperto il loro mercato al grande pubblico –: il definitivo **addio a tastiere e pennini**. Adottando **ampi** – si fa per dire, sempre di dispostivi portatili si tratta – **schermi multi-touch** (cioè sensibili al tocco delle dita in più punti diversi contemporaneamente) tutto, dalla tastiera ai comandi delle applicazioni, viene "disegnato" sullo schermo, trasformando di volta in volta il dispositivo in una sveglia, in un album fotografico, piuttosto che una consolle di gioco o un navigatore GPS.

**Tanti pesi, una sola misura**

![smartphones]({{ site.baseurl }}/uploads/2009/12/smartphones.jpg)

Il mercato degli smartphone ha visto in questo economicamente instabile 2009 una grossa impennata, grazie soprattutto al grande successo di **Apple** e del suo **iPhone**.

Benché venduto a **prezzi non proprio popolari** – dai circa 500€ in su – il dispositivo è diventato in poco tempo un **campione di vendite**, non solo sbaragliando il mercato degli smartphone (di cui Nokia, Blackberry ed HTC erano i principali leader) ma rubando utenti anche al mercato dei cellulari "stupidi" dominati dal colosso finlandese Nokia, seguito da lontano da Samsung, Sony e Motorola.

Annusando l'affare e seguendo l'esempio di Apple, anche gli altri player del mercato si sono rimboccati le maniche, proponendo i rispettivi apparecchi intelligenti.

A questo punto: qual è il migliore? E soprattutto, quale si adatta maggiormente alla vostre esigenze?

Vi consiglio di farvi un **capatina sui siti specializzati** che recensiscono questi dispositivi per farvene un'idea prima di buttarvi a capofitto su un prodotto in particolare.

Per chi non ha tempo -- e perché no, voglia -- di scartabellare tra schede, caratteristiche e peculiarità ho fatto **una cernita dei migliori 5**-- a mio modestissimo parere --, divisi per fasce di costo, riportandone una breve recensione.

Buona lettura e buoni acquisti!

[table id=1 /]
