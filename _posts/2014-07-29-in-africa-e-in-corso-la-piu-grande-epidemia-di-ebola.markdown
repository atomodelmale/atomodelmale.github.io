---
author: Radio Rebelde
comments: true
date: 2014-07-29 18:27:34+00:00
layout: post
link: http://www.atomodelmale.it/2014/07/29/in-africa-e-in-corso-la-piu-grande-epidemia-di-ebola/
slug: in-africa-e-in-corso-la-piu-grande-epidemia-di-ebola
title: In Africa è in corso la più grande epidemia di Ebola
wordpress_id: 14763
image: uploads/2014/07/ebola1.jpg
categories:
- Salute
tags:
- '2014'
- Ebola
- Italia
---

Molti Paesi africani stanno fronteggiando la più grave epidemia di **ebola** della storia.

L'Organizzazione mondiale della sanità (**WHO**) ha conteggiato in **Guinea**,**Sierra Leone**, **Nigeria** e **Liberia** 660 morti e 1093 persone che hanno contratto il virus. Anche due cittadini americani sono stati contagiati dal virus dell'Ebola in Liberia. Si tratta di di un medico e di un'operatrice umanitaria, impegnati nell'assistenza medica alle persone colpite dalla malattia.

La malattia si trasmette per contagio animale o mediante contatto diretto con sangue, fluidi corporei e tessuti di soggetti infetti.
L'incubazione può andare dai 2 ai 21 giorni (in media una settimana), a cui fanno seguito manifestazioni cliniche come febbrea, cefalea, artralgie e mialgie, iniezione congiuntivale, faringite, vomito e diarrea.

Molte organizzazioni sanitarie internazionali stanno facendo di tutto per fornire il proprio supporto ai Paesi africani, ma la speranza di contenere il virus è affidata per lo più all'educazione alla prevenzione. Secondo i pronostici più ottimistici del CDC (Centers for Disease Control and Prevention), l 'epidemia continuerà almeno fino alla fine di ottobre.
I funzionari della sanità si stanno organizzando per combattere la disinformazione, le ostilità e le pratiche culturali come i riti funebri, durante i quali i parenti lavano e toccano numerose volte il corpo del deceduto.

L'**Italia**, a differenza di altri paesi europei, non ha collegamenti aerei diretti con i paesi africani colpiti dall'epidemia. I migranti clandestini che giungono sulle coste siciliane non rappresentano un rischio di importazione della malattia da virus Ebola in quanto il viaggio per raggiungere il nostro paese è lungo mesi, e la malattia altamente debilitante, impedirebbe loro di arrivare in Italia.
