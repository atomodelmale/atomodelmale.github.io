---
author: thesave
comments: true
date: 2009-01-10 07:46:08+00:00
layout: post
link: http://www.atomodelmale.it/2009/01/10/sacrificheresti-10-amici-per-un-panino/
slug: sacrificheresti-10-amici-per-un-panino
title: Sacrificheresti 10 amici per un panino?
wordpress_id: 3784
image: uploads/2009/01/whoopersacrifice.jpg
categories:
- Facebook
- Internet
- Società
tags:
- Burger King
- Marketing
- Panino
- Pubblicità
---

Nell'era dei social network, delle amicizie virtuali - non sempre corrisposte dalla controparte reale - e del straripante successo di FaceBook (che ha raggiunto i 150 milioni di utenti in tutto il mondo), anche la pubblicità entra nelle "rete sociale" per eccellenza.

**10 Friend -> 1 Whooper**

Non pensiate che sia la semplice pubblicità fatta di immaginette traballanti e bottoni sbrilluccicosi, questa volta si tratta di una campagna pubblicitaria  in grande stile organizzata nientepopòdimenoche:  **Burger King**!

Mentre in Europa il mercato del junk food è stato fagocitato dal rullo compressore di McDonald's, negli states la situazione è un po' diversa e la rivalità tra i due "sfrona-panini" è ancora viva.

Per questo motivo i markettari del "Re del Panino" hanno avuto la brillante idea di lanciare una campagna pubblicitaria su FaceBook chiamata "**Whooper Sacrifice**": installando un'applicazioncina sul proprio profilo di FaceBook, si possono "immolare" virtualmente 10 amici, una volta che anche l'ultimo brandello dei propri ex-compagni di merende si sarà estinto al fortunato sacrificatore sarà consegnato un buono per ottenere un Whooper (reale) in uno dei Burger King sparsi per tutti gli U.S.A.

![whoopersacrifice]({{ site.baseurl }}/uploads/2009/01/whoopersacrifice.jpg)

Come detto sopra la campagna pubblicitaria è valida solo negli Stati Uniti, quindi rassegnatevi a pagare il buon panino sfornato dai sudditi del "Re" e lasciate che i compagnoni d'oltreoceano si arrostiscano virtualmente per conquistare l'agognato Whooper gratis!

La possibilità di eliminare 10 amici al grido di "**You like your friends but you love the Whooper**" (_ami i tuoi amici, ma ami il Whopper_)  per ottenere un panino (solo uno per profilo) è una mossa interessante anche per lo studio delle reti sociali: in quanti stimerebbero l'amicizia con una persona meno di 1/10 di un panino?
Va sottolineato infatti che l'applicazione mette in bella mostra i contatti sacrificati per raggiungere l'obbiettivo, rischiando di minare i rapporti reali tra le persone.

E voi fareste sacrifichereste i vostri amici di FaceBook se la promozione fosse in Italia?  

P.S. Fatemi indovinare la vostra riposta: Si, e so già che i più furbi creerebbero dei gruppi di scambio di amicizie per ottenere il buono... Ah, l'arte dell'arrangiarsi italiana!
