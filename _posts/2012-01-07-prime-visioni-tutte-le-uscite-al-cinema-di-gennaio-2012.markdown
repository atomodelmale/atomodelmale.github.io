---
author: Il Gorgonauta
comments: true
date: 2012-01-07 15:47:26+00:00
layout: post
link: http://www.atomodelmale.it/2012/01/07/prime-visioni-tutte-le-uscite-al-cinema-di-gennaio-2012/
slug: prime-visioni-tutte-le-uscite-al-cinema-di-gennaio-2012
title: Prime visioni, tutte le uscite al cinema di gennaio 2012.
wordpress_id: 11025
image: uploads/2012/01/Mission-Impossible-4.jpg
categories:
- Cinema
- Intrattenimento
- Prime Visioni
---


Sequel e ancora sequel, mai come a inizio 2012. E' questa la tendenza che emerge dai primi giorni del nuovo anno, con tanti vecchi personaggi pronti a tornare sul grande schermo.

Dal 3 gennaio ecco i chipmunks in **Alvin Superstar 3 - Si salvi chi può!** Alvin e compagni/e, dope le avventure vissute nei capitoli precedenti, si imbarcano su una lussuosa nave da crociera per poi naufragare su un'isola deserta. O almeno pare.

Pochi giorni dopo è l'ora dei seguiti all'italiana con **Immaturi - Il viaggio** (dal 4) e **Benvenuti al nord**(dal 18). Nel primo, gli ex compagni di scuola ritrovatisi per risostenere la maturità intraprendono quel viaggio mai organizzato ai tempi del liceo. Nel secondo dopo il temporaneo trasferimento di Claudio Bisio al sud tocca a Alessandro Siani trasferirsi al nord.

A fine mese invece non può mancare, a distanza di quasi 6 anni dal terzo capitolo della saga, il ritorno dell'agente segreto Ethan Hunt in **Mission: Impossible - Protocollo Fantasma**. Tom Cruise questa volta dovrà difendere la sua stessa organizzazione dall'accusa di aver organizzato un complotto terroristico globale. Non vuole essere da meno ed ecco sul grande schermo la bella Kate Beckinsale nel ruolo della vampira Selene in **Underworld: il risveglio 3D**(dal 20).

Spostandoci dall'universo dei sequel ecco alcune pellicole incentrate sulle biografie di 2 importanti personaggi del 900: **J. Edgar** Hoover, capo dell'FBI per quasi 50 anni e Margaret Thatcher, la prima e unica donna ad aver ricoperto la carica di Primo Ministro nel Regno Unito. Hoover sarà interpretato da Leonardo di Caprio nell'omonima pellicola in uscita lo scorso 4 gennaio, la Thatcher da Meryl Streep in **The Iron lady** sul grande schermo a partire dal 27.

Non manca poi l'invasione aliena di Mosca (**L'ora nera**, uscita il 20) e due truculenti horror con Katie Holmes e Cliwe Owen come protagonisti (rispettivamente **Non aver paura del buio**, al cinema dal 13 e **Intruders**, al cinema dal 27).

In conclusione, come tradizione, l'elenco completo delle uscite

**3 gennaio**. Alvin Superstar 3 - Si salvi chi può!

**4 gennaio**. Immaturi - Il viaggio / J. Edgar / Finalmente maggiorenni / Italy: Love It, or Leave It.

**13 gennaio**. Non aver paura del buio / La chiave di Sara / L'incredibile storia di Winter il delfino / La bella e la bestia in 3D / Succhiami / L'era legale / L'industriale / Shame.

**18 gennaio**. Benvenuti al nord.

**20 gennaio.** L'ora nera / Underworld: il risveglio 3D / Sette opere di misericordia / La talpa / E ora dove andiamo? / The Help / Il sentiero.

**27 gennaio**. The Iron lady / A.C.A.B. / Hesher è stato qui! / L'Arte di Vincere / Intruders / Mission: Impossible - Protocollo Fantasma.

e il trailer a caso del mese

