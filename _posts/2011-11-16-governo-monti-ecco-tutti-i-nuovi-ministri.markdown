---
author: Il Gorgonauta
comments: true
date: 2011-11-16 13:13:05+00:00
layout: post
link: http://www.atomodelmale.it/2011/11/16/governo-monti-ecco-tutti-i-nuovi-ministri/
slug: governo-monti-ecco-tutti-i-nuovi-ministri
title: Governo Monti, ecco tutti i nuovi ministri.
wordpress_id: 10831
image: uploads/2011/11/monti_mario_adn.jpeg
categories:
- Governo
- Notizie
- Politica
tags:
- Italia
- Mario Monti
---


Dopo le dimissioni di Silvio Berlusconi e il conferimento dell'incarico di formare un nuovo governo, il professor Mario Monti, dopo essersi consultato con i partiti e le parti sociali, ha presentato la lista dei ministri.

Eccoli.

All'**Economia** lo stesso Mario Monti. Alla **Giustizia ** Paola Severino, vicerettore dell'università Luiss.

Ministro dello **Sviluppo** e delle **Infrastrutture** Corrado Passera, attuale amministratore delegato di Intesa Sanpaolo; Ministro della **Difesa ** Giampaolo Di Paola, attuale presidente del comitato militare della Nato.

All'**Interno** Anna Maria Cancellieri, già prefetto di Bologna e Parma; agli **Esteri** Giulio Terzi, già ambasciatore a Washington.

Ministro del **Welfare ** con delega alle Pari Opportunità Elsa Fornero, docente di economia all'università di Torino; ministro dell'**Istruzione**, Università e Ricerca Francesco Profumo, presidente del Cnr.

Ai **Beni Culturali** Lorenzo Ornaghi, rettore dell'università Cattolica di Milano. Alla ** Salute** Renato Balduzzi, per 7 anni (dal 2002 al 2009) presidente del Movimento ecclesiale di impegno culturale.

Ministro delle **Politiche Agricole ** e forestali Mario Catania; ministro dell'**Ambiente** Corrado Clini, alla dirigenza dell'omonimo ministero dal 1990.

Cinque i ministri senza portafoglio: Enzo Moavero Milanesi (Affari Europei), Piero Gnudi (Turismo e Sport), Fabrizio Barca (Coesione territoriale), Piero Giarda (Rapporti con il Parlamento), Andrea Riccardi (Cooperazione internazionale).

Monti proporrà poi al Cdm la nomina di Antonio Catricalà, attuale presidente dell'Antitrust, a sottosegretario della Presidenza del Consiglio.

Il nuovo governo è costituito esclusivamente da tecnici. Oggi alle 17 il giuramento al Quirinale davanti al Capo dello Stato.
