---
author: Il Gorgonauta
comments: true
date: 2013-04-13 13:00:16+00:00
layout: post
link: http://www.atomodelmale.it/2013/04/13/m5s-ecco-i-nomi-dei-10-candidati-al-quirinale/
slug: m5s-ecco-i-nomi-dei-10-candidati-al-quirinale
title: M5S, ecco i nomi dei 10 candidati al Quirinale
wordpress_id: 13066
image: uploads/2013/04/voto-M5S-presidente-Repubblica.jpeg
categories:
- Politica
tags:
- Beppe Grillo
- M5S
- Quirinale
---

L'attore **Dario Fo**, la giornalista Milena Gabanelli, ma anche Romano Prodi e lui, **Beppe Grillo**, il guru del movimento. Sono alcuni nomi dei dieci candidati alla carica di presidente della Repubblica, così come selezionati dal M5S. Gli aventi diritto al voto, 48.282 persone, hanno votato nel corso della giornata di ieri. Questa volta, dopo l'annullamento delle prime votazioni, senza intoppi.

I candidati sono stati resi pubblici, come preannunciato dallo stesso Beppe Grillo, a mezzogiorno in punto sul blog del leader del Movimento. Questa la lista completa:

	
  * Emma Bonino

	
  * Gian Carlo Caselli

	
  * Dario Fo

	
  * Milena Gabanelli

	
  * Beppe Grillo

	
  * Ferdinando Imposimato

	
  * Romano Prodi

	
  * Stefano Rodotà

	
  * Luigi Strada

	
  * Gustavo Zagrebelsky

Nulla si sa circa la "classifica", ovvero il numero di preferenze ottenute da ciascun candidato selezionato, così come sulla suddivisione dei votanti per regione o per genere. Lunedì 15 li stessi iscritti al M5S potranno votare tra questi nomi il loro candidato al Quirinale, che sarà proposto in aula dai parlamentari del Movimento.

Anche durante queste votazioni, come afferma Grillo dal suo blog, il sito ha subito numerosi attacchi, così come nel giorno precedente, durante il quale un'anomalia aveva portato all'annullamento del primo scrutinio online. Questa volta invece la portata dagli attacchi non è stata tale da alterare la validità dei voti.

Sulla rete si erano immediatamente sprecate le battute come "Compratevi un antivirus" o "Boia chi trolla". Suggerimenti subito recepiti: l'Antivirus ha funzionato a dovere.
