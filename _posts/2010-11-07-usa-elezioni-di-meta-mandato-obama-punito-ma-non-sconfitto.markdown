---
author: Il Gorgonauta
comments: true
date: 2010-11-07 21:07:43+00:00
layout: post
link: http://www.atomodelmale.it/2010/11/07/usa-elezioni-di-meta-mandato-obama-punito-ma-non-sconfitto/
slug: usa-elezioni-di-meta-mandato-obama-punito-ma-non-sconfitto
title: Usa, elezioni di metà mandato, Obama punito ma non sconfitto.
wordpress_id: 8280
image: uploads/2010/11/2010-11-07-usa-elezioni-di-meta-mandato-obama-punito-ma-non-sconfitto.jpg
categories:
- Elezioni
tags:
- Barack Obama
- Congresso
- Usa
---


Si sono tenute, lo scorso martedì, negli **Stati Uniti** le **elezioni di metà mandato** riguardanti il Congresso statunitense (composto da Camera e **Senato**, dove erano in lista solo 37 seggi su 100) nonché i Governatori di alcuni stati americani.

Le elezioni si tengono a metà mandato del mandato presidenziale (che dura 4 anni) e costituiscono, solitamente, un banco di prova per il presidente in carica e per il suo partito. In questo caso per il presidente **Barack Obama** per i democratici.

Questo tornata elettorale si conclude con un sostanziale **pareggio** : i **repubblicani** conquistano la Camera ma non ottengono il controllo del Senato, che resta invece nelle mani del presidente Barack Obama e dei democratici.

La sconfitta comunque non è da poco: i democratici hanno perso voti tra le donne, la classe media, i bianchi, gli anziani e gli indipendenti, tutte categorie che 2 anni fà hanno spinto Barack Obama alla Casa Bianca e che oggi danno fiato al **movimento** del **Tea Party**.

Barack Obama ha ammesso la **sconfitta**(le cui origini risiederebbero nella cattiva gestione della crisi economica e nella mancata creazione di nuovi posti di lavoro), assumendosene la responsabilità, ed ora si dichiara pronto a collaborare con i repubblicani. Il vero vincitore di questa tornata elettorale è il Movimento del Tea Party, un movimento populista e conservatore che si è opposto a numerosi provvedimenti di Obama, in primis la **riforma sanitaria** tanto cercata dal presidente americano.

Un movimento però che se anche ha spinto i repubblicani li ha anche penalizzati, arrivando a presentare in Stati chiave candidati troppo intransigenti, molti dei quali scelti personalmente dalla stessa **Sarah Palin**. Sono andati persi così Stati come il Delaware, il Nevada e la California e la possibilità di conquistare al Senato la maggioranza parlamentare.

I democratici invece seppur sconfitti non sono stati travolti dall'onda repubblicana. Ma Barack Obama, costretto a richiedere la collaborazione dei repubblicani per garantire la **governabilità** del paese, alla luce dei risultati elettorali, si troverò ora ad affrontare 2 anni difficili.
