---
author: Radio Rebelde
comments: true
date: 2014-04-28 18:40:38+00:00
layout: post
link: http://www.atomodelmale.it/2014/04/28/i-candidati-alle-europee-del-25-maggio-partito-per-partito/
slug: i-candidati-alle-europee-del-25-maggio-partito-per-partito
title: I candidati alle elezioni Europee  del 25 Maggio Partito per Partito
wordpress_id: 14417
image: uploads/2014/04/elezioni-europee-2014-2.jpg
categories:
- Elezioni
tags:
- '2014'
- Candidati
- Elezioni
- Europee
---

Quali sono i candidati italiani alle elezioni Europee del 25 Maggio?

**Pd**
Il Partito democratico punta sull'effetto Rosa.
Ecco le capolista : **Alessia Mosca** (Nord Ovest), **Alessandra Moretti** (Nord Est), **Simona Bonafè** (Centro), **Pina Picierno** (Sud) e **Caterina Chinnici** (Isole).

Tra gli altri candidati non mancano i poco rottamati: **Sergio Cofferati** e **Mercedes Bresso** al Nord-Ovest, l'ex ministro dell'Integrazione nel governo Letta **Cecile Kyenge** al Nord-Est, l'inventore del modello Roma Goffredo Bettini e l'ex presidente della provincia di Roma Enrico Gasbarra al Centro, al Sud il vice presidente uscente del Parlamento europeo **Gianni Pittella**, l'ex governatore della Sardegna, il renziano **Renato Soru**, nelle Isole.

**Forza Italia**

I capolista saranno **Giovanni Toti** al Nord Ovest, **Elisabetta Gardini** al Nord Est, **Antonio Tajani** al Centro, **Raffaele Fitto** al Sud e **Gianfranco Micciché** nelle Isole. Nelle liste c'è un po' di tutto: docenti universitari, imprenditori (Mattia Malgara, Federica De Benedetto), medici (Francesca Reitano, Paolo Gottarelli), personaggi tv (**Iva Zanicchi** e il ritorno di **Alessandro Cecchi Paone**) e persino ex ospiti di Uomini e Donne (**Ylenia Citino**).

**Movimento 5 Stelle**

Il **M5S** ha compilato le proprie liste seguendo l**'ordine alfabetico**. Pertanto risultano come capolista : Gabriele Antonica (Nord-Ovest), Marco Affronte (Nord-Est), Laura Agea (Centro), Isabella Adinolfi (Sud), Salvatore Cinà (Isole) M5S ha messo i nomi in ordine alfabetico. Visto l'altissimo numero di candidati (per ogni 7 votanti c'era un candidato), sono bastati anche solo 200 voti per entrare di diritto nelle liste delle Europee.

**Nuovo Centro Destra**

I capolista: **Maurizio Lupi** (Nord-Ovest), **Antonio Cancian** (Nord-Est), **Beatrice Lorenzin** (Centro), **Lorenzo Cesa** (Sud), **Giovanni La Via** (Isole). Tra gli altri candidati: **Gabriele Albertini** e il presidente della Provincia di Milano Guido Podestà al Nord-Ovest, il presidente del consiglio regionale del Veneto Clodovaldo Ruffato al Nord-Est, l'ex governatore della Calabria **Giuseppe Scopelliti** condannato in primo grado per abuso d'ufficio e la coordinatrice regionale della Sardegna di Ncd ed ex europarlamentare Maddalena Calia nelle Isole.

**Lega Nord**

Tra gli altri candidati: il sindaco di Verona **Flavio Tosi** al Nord-Est, al Centro l'ex europarlamentare europeo auto-sospesosi **Mario Borghezio** e l'ex vicesindaco di Lampedusa **Angela Maraventano** nelle Isole.

**L'altra Europa con Tsipras**

I capolista: **Curzio Maltese** (Nord-Ovest), **Paola Morandin** (Nord-Est), **Barbara Spinelli** (Centro), **Ermanno Rea** (Sud),**Barbara Spinelli** (Isole).

**Fratelli D'Italia**

Il capolista in tutte le cinque circoscrizioni è**Giorgia Meloni**. Tra gli altri candidati: nella circoscrizione Nord-Ovest Guido Crosetto e Alberto Torregiani, figlio del gioielliere Pierluigi Torregiani, Magdi Cristiano Allam nel Nord-Est, l'ex ragazzo della III C e commesso nel programma Forum **Fabrizio Bracconieri** al Centro e l'ex sindaco di Roma Gianni Alemanno al Sud.
