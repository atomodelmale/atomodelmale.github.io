---
author: thesave
comments: true
date: 2009-12-31 09:59:21+00:00
layout: post
link: http://www.atomodelmale.it/2009/12/31/sherlock-holmes/
slug: sherlock-holmes
title: Sherlock Holmes
wordpress_id: 6338
image: uploads/2009/12/Poster.jpg
categories:
- Avventura
- Azione
- Cinema
tags:
- Jude Law
- Robert Downey Jr.
- Sherlock Holmes
---

Rivisitazione in salsa Ritchie – quel Guy della Madonna – del detective per antonomasia, padre di tutti i tenenti Colombo e signore Fletcher: **Sherlock Holmes**.

**Elementare Watson!**

![]({{ site.baseurl }}/uploads/2009/12/Poster.jpg)

Chissà cosa penserà il caro **Arthur Conan Doyle** di questo Sherlock dei giorni nostri, affetto da un incurabile "**mal du siècle**", un po' **sudicio**, alquanto **trasandato**, dedito alle droghe, nonché **rissoso** ed **incazzereccio**.

Il bravo **Robert Downey Jr.** rivisita in chiave **steampunk** – genere che personalmente trovo molto affascinante – il personaggio creato dalla penna di Doyle una dozzina di decenni fa, in quella stessa **Londra in fermento**, grigia per l'intenso uso di carbone, dominata dalla ragione e dall'utilitarismo dell'epoca vittoriana.

In questa – prima – avventura dei nuovi **Sherlock** e **Watson** – interpretato da un Jude Law più posato ed adulto del solito – il **dinamico duo ottocentesco** si ritrova alle prese con **l'occulto** e **l'esoterismo**, incarnati dal personaggio di **Blackwood** – Mark Strong – un lord inglese dedito a riti satanici perpetrati su povere figliole innocenti.

I due eroi sventano l'ultimo rituale di "Legnonero", spedendolo con un biglietto di sola andata verso il patibolo. Ovviamente il cattivo non poteva morire dopo appena 20 minuti di film: il giorno dopo aver simpaticamente funto da pendaglio da forca,**l'arcigno Blackwood resuscita dal mondo dei morti** creando non pochi grattacapi allo frastornato Sherlock.

**Non c'è nulla di più innaturale dell'ovvio**

[![]({{ site.baseurl }}/uploads/2009/12/SherlockWatson2.jpg)]({{ site.baseurl }}/uploads/2009/12/SherlockWatson2.jpg)

I rimandi alla storia "classica" della letteratura ci sono tutti, **disertando** – e questo non è un male – **dall'iconografia cinematografica  classica** dello Sherlock alto ed allampanato, un po' spocchioso e condiscendete verso un Watson tordo e grassottello.

Dismessi la pesante palandrana, il cappello da caccia e la pomposa pipa calabash – la pipona a forma di proboscide vista in mille salse –lo **Sherlock del 2010 è un genio bohemien**, tanto freddo e razionale nei propri ragionamenti – perfino nei momenti più concitati della lotta – quanto rozzo e sudicio nella vita di tutti i giorni.

La coppia di detective creata da Ritchie è intrisa di feeling e sinergie, fino ad arrivare ad un Holmes geloso della – futura – sposa di Watson.

![]({{ site.baseurl }}/uploads/2009/12/Sherlock1.jpg)

L'inconfondibile **charme** di cui è attorniato il collaudato Downey Jr. esalta tutti i personaggi che interpreta, ma – e questo è un mio personalissimo parere – nel caso di Sherlock sembra mettere il protagonista in secondo piano, per far risaltare l'attore piuttosto che il personaggio.

L'interpretazione non ne risente troppo ed anzi **aiuta a mantenere sempre alto il livello di "wit" tipicamente inglese**, soprattutto nei taglienti scambi di opinioni tra il protagonista e la sua immancabile spalla Watson.

![]({{ site.baseurl }}/uploads/2009/12/SherlockWatson11.jpg)

Certo non sarà un'opera formidabile – più di una volta mi sono trovato ad osservare dei **cori di sbadigli** spargesi per la sala del cinema –, risentendo di un **montaggio altalenante**, un po' troppo "sporco" nei momenti più concitati e altrettanto indolente nelle scene d'intermezzo.

Concludendo, un "bravo" alla coppia Downey—Law ma soprattutto a Ritchie, che **ritorna alla letteratura classica**, **abbandonando** gli **stereotipi cinematografici**, e rivisitandola con una storia inedita dal finale aperto – in cui viene introdotto il **Prof. Moriarty**, la nemesi di Sherlock.

Un film dal compito non facile, che riesce a **svecchiare** una serie ma soprattutto **dei personaggi** con una consolidatissima tradizione letteraria e cinematografica, portando nuovi spettatori verso un mito senza tempo come quello del detective per antonomasia: Sherlock Holmes!
