---
author: thesave
comments: true
date: 2009-03-31 19:46:40+00:00
layout: post
link: http://www.atomodelmale.it/2009/03/31/ma-le-lampadine-a-fluorescenza-si-possono-veramente-definire-a-risparmio-energetico/
slug: ma-le-lampadine-a-fluorescenza-si-possono-veramente-definire-a-risparmio-energetico
title: Ma le lampadine a fluorescenza si possono veramente definire "a risparmio energetico"?
wordpress_id: 4419
image: uploads/2009/03/1155143.gif
categories:
- Ambiente
- Economia
- Energia
- Inquinamento
tags:
- Elettricità
- Europa
- Inquinamento
---

**L'archetipo del "colpo di genio"**

Benché tutti pensino che le care vecchie (pluricentenarie!) lampadine ad incandescenza siano state inventate dalla geniale nonché prolifica mente di **Thomas Alva Edison** - Alva per gli amici; in realtà furono concepite (nonché realizzate) per la prima volta dal misconosciuto orologiaio tedesco **Heinrich Goebel** nell'ormai lontanissssimo (con 4 esse) **1854**.

Al contrario il merito - non da poco - di Alva è stato quello di **costruirne un modello più durevole** (tramite l'ormai strafamosissimo filamento di carbonio nel bulbo a vuoto) appena vent'anni dopo, **dando vita**, insieme alla diffusione dell'elettricità**, al mercato dell'illuminazione elettrica**.

Per altri 50 anni non ci furono particolari innovazioni e, benché Alva si fosse impegnato al massimo per estendere la durata della portentosa invenzione, l **a resistenza del dispositivo rimaneva un problema tutt'altro che indifferente**, con buona pace delle migliaia di filamenti di carbonio sacrificati per la causa.

A porre rimedio al fattaccio ci pensò un altro americano, un certo **Coolidge che all'inizio del secolo scorso sostituì il flebile filetto di carbonio con un possente filamento di tungsteno** (lo stesso che tutt'ora viene impiegato nelle lampadine).

Storia della lampadina ad incandescenza a parte, focalizziamo sul **principio che permette al brillante  oggettino** di rifulgere nel buio più oscuro: passando attraverso il filamento **la corrente elettrica risente di una resistenza, aumenta la temperatura del filamento e genera una radiazione luminosa, meglio conosciuta come "luce"**. Ovviamente questo processo non è "a gratis", ma richiede un bel po' (in relazione alla "quantità" di luce erogata) di energia elettrica per funzionare.
**La luce fredda**

![1155143]({{ site.baseurl }}/uploads/2009/03/1155143.gif)

Solamente in epoca recente (1926, giorno più, giorno meno) venne inventato un nuovo tipo di lampadina che, tramite raffinamenti successivi, ha portato la nascita delle **lampadine a fluorescenza** che, sfruttando ben altro principio fisico, permettono di generare **la stessa quantità di luce** delle normali lampadine ad incandescenza, **richiedendo una costo energetico minore** rispetto alle vetuste cugine.

Per questo motivo e per l'**incalzante penuria energetica** degli ultimi anni, le lampadine a fluorescenza (dette anche **a risparmio energetico**) stanno lentamente sostituendo le vecchie ed antieconomiche lampade ad incandescenza.

Ma saranno veramente risparmiose queste lampadine o è tutta una mossa commerciale sull'onda della moda ecologico-catastrofica di quest'ultimo biennio?

Stando alle proposte dell'Unione Europea dovremmo **dire definitivamente addio ai cari lumini a bulbo entro e non oltre il settembre del 2012** (lo stesso anno dello [switch-off analogico](/2009/02/28/digitale-terrestre-come-ti-frego-con-due-leggi-e-un-decoder-i-parte/) e della [fine del mondo](http://it.wikipedia.org/wiki/21_dicembre_2012)!), data in cui saranno messe al bando da ogni scaffale di negozio e supermercato.

Dando un'occhiata ai conti fatti dalla UE, il **risparmio  prodotto** dalla sostituzione si dovrebbe aggirare **intorno ai 50€ annui per ogni famiglia** sulla bolletta elettrica (1cent oggi, 1cent domani e si fa un milione...) oltre ad un **abbassamento dei consumi totali di diossido di carbonio pari a 15 milioni di tonnellate**.

Vedremo se il gioco varrà la candela (o meglio la lampadina) o se le lampadine a risparmio energetico saranno solo un'altra moda passeggera, intanto **si dibatte ancora sul reale risparmio generato** di queste lampadine **e soprattutto sulla eco-sostenibilità** del cambiamento, dato che i succitati lumini contengono una piccola quantità di mercurio che comunque fa nascere **incognite riguardo il loro smaltimento**.
