---
author: Radio Rebelde
comments: true
date: 2007-03-15 19:31:00+00:00
layout: post
link: http://www.atomodelmale.it/2007/03/15/legalizziamo-le-droghe-leggere/
slug: legalizziamo-le-droghe-leggere
title: Legalizziamo le droghe leggere!
wordpress_id: 735
image: uploads/2007/03/Marijuana.jpg
categories:
- Informazione
- Notizie
- Salute
tags:
- Canne
- Droga
- Legalizzazione
- Marijuana
- Olanda
---


**Cannabis**(latino)...Canapa (italiano)...Marijuana (dialettale dispregiativo)...Ganja (dialettale da smoker)...Hashish (estratto di canapa)..THC (il principio attivo)...chiamatela come più vi aggrada, tanto sta ad indicare la stessa cosa...**una pianta**.

Premettendo che non sono un fumatore di "maria" tuttavia sono d'accordo con la sua **legalizzazione**. In Olanda come saprete le droghe leggere sono legali, ebbene questi sono i dati della situazione attuale nel paese dei tulipani.

Il numero di decessi collegati all'uso di droghe in **Olanda** è il più basso in Europa. Il governo Olandese riesce a supportare circa il 90% dei tossicodipendenti con i programmi di disintossicazione.

Il risparmio di tempo e denaro connesso alla tolleranza controllata delle droghe leggere ha consentito di concentrarsi effettivamente sulla lotta alle droghe pesanti. La politica della tolleranza non ha portato ad un maggior consumo di droghe leggere: in Olanda il 9.7% dei giovani ragazzi consuma droghe leggere una volta al mese, paragonabile al livello in Italia (10.9%) e Germania (9.9%) ed inferiore a quelli del Regno Unito (15.8%) e Spagna (16.4%).

Queste percentuali si ripetono riguardo alle statistiche sulle droghe pesanti: in Olanda ci sono 2,5 tossicodipendenti per ogni mille abitanti, in Belgio 3,0, in Francia circa 3,9, in Spagna 4,9, in Italia 6,4. La tolleranza ha portato la società ad accettare il fenomeno dello "spinello", così come anche il consumo di alcol è accettato. Quello che cerco di dirvi è che se una cosa non è proibita non è attraente come una cosa che invece lo è.

Un discorso che ho spesso sentito è :-" Le droghe leggere sono il viatico verso quelle pesanti".

Non sono d'accordo :  è come dire che se bevo 2 o 3 birre il sabato sera diventerò un alcolizzato.

Come in ogni cosa tutto dipende dalla capacità di un individuo di sapersi controllare e vi assicuro che se uno si fa di coca o di eroina o altro non è certo perché a 15 anni si è fatto uno spinello.

E poi ammettiamolo, farsi una o 2 cannette fa molto meno male di fumarsi 2 pacchetti di sigarette  al giorno..

Radio Rebelde.
