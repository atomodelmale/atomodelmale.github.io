---
author: Il Gorgonauta
comments: true
date: 2009-03-03 22:00:48+00:00
layout: post
link: http://www.atomodelmale.it/2009/03/04/washington-risponde-mosca-rifiuta-niet/
slug: washington-risponde-mosca-rifiuta-niet
title: Washington risponde, Mosca rifiuta (..niet!).
wordpress_id: 4239
image: uploads/2009/03/scudo_antimissile_usa.jpg
categories:
- Politica
tags:
- Barack Obama
- Dmitri Medvedev
- Iran
- Russia
- Usa
---

In passato un telefono rosso collegava Stati Uniti e Unione Sovietica. Oggi invece basta una semplice lettera. Così il presidente americano **Barack Obama** avrebbe (il condizionale è d'obbligo, la Casa Bianca e il Cremlino hanno confermato la missiva ma non il suo contenuto) offerto al suo omologo russo **Dmitri Medvedev** il blocco del nuovo **sistema anti-missile** nell'Europa dell'Est (in particolare in Polonia e Repubblica Ceca) in cambio del sostegno russo contro la **corsa all'atomo dell'Iran** e contro la possibilità del paese asiatico di lanciare missili a lunga gittata.

Da   Medvedev  però un secco **rifiuto** : nonostante i molteplici segnali positivi provenienti da Washington (nuova amministrazione e un nuovo presidente maggiormente propenso alla collaborazione e al dialogo) Mosca non è disposta ad uno scambio. Meglio poi uno scudo comune e generale contro ogni tipo di minaccia, non certo una pluralità di istallazioni militari poste pericolosamente lungo la frontiera russa con chissà quali scopi.

Successivamente i 2 presidenti hanno ridimensionato il contatto reciproco. Se secondo Obama non è stato offerto alcuno scambio (una ![scudo_antimissile_usa]({{ site.baseurl }}/uploads/2009/03/scudo_antimissile_usa.jpg)

svista giornalistica) e in realtà lo scudo antimissile è una replica alla **minaccia iraniana** (non a quella russa);  per **Medvedev** nient'altro che la risposta, senza _nulla di concreto, _al proprio messaggio inviato al presidente americano dopo il suo insediamento.

Ed ora si attende l'incontro di venerdì a Ginevra tra il segretario di Stato americano Hillary Clinton e il ministro degli Esteri russo Serghei Lavrov.

Nel frattempo in Usa cresce il dibattito sull'atomica iraniana : il paese asiatico sarebbe già in grado di produrla? Al **Pentagono**, probabilmente, regna la confusione : per il capo dello Stato maggiore della Difesa Ammiraglio Mike Mullen si, per il segretario alla Difesa Robert Gates no. Obama comunque sembrerebbe intenzionato a risolvere la questione in via diplomatica senza ricorrere alla forza militare, isolando dal punto di vista internazionale proprio il nuovo **nemico numero 1**, l'Iran, fino al punto di costringerlo ad abbandonare la corsa agli **armamenti atomici**. Ma a questo punto non rimane che interrogarsi sulla loro effettiva esistenza o su una reale volontà in tal senso da parte di Teheran (anche se le bellicose intenzioni e dichiarazioni nei confonti dello Stato Ebraico non aiutano).
