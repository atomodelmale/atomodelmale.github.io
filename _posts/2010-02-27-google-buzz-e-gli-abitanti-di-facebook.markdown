---
author: thesave
comments: true
date: 2010-02-27 16:38:29+00:00
layout: post
link: http://www.atomodelmale.it/2010/02/27/google-buzz-e-gli-abitanti-di-facebook/
slug: google-buzz-e-gli-abitanti-di-facebook
title: Google Buzz e gli abitanti di Facebook
wordpress_id: 6822
image: uploads/2010/02/aggressore.png
categories:
- Facebook
- Internet
- Sicurezza
- Social Network
tags:
- Amici
- Google
- Privacy
- Satira
- Twitter
---

social network, Social Network, SOCIAL NETWORK, Social Network, social network …

questa è l'assordante cantilena che rimbalza su ogni angolo di internet, una "**nouvelle révolution**" basata su tre assunti: **connettività**, **socialità** e  **curiosità**– per gli altrui interessi ed attività.

**Quel fastidioso Buzz**

![]({{ site.baseurl }}/uploads/2010/02/1444417344-GoogleBuzzLogo68.png)

Nella corsa all'oro dei social network di cui **Facebook**è attualmente il **padrone indiscusso**, continuamente insidiato da **Twitter** ed altri potenziali "spodestatori" affamati di nuovi utenti, perfino aziende del calibro di **Google**– sempre attentissimo agli umori della rete – **Microsoft** e **Yahoo**, si stanno domandando come entrare in un business da **centinaia di miliardi di dollari l'anno** ed in continua espansione.

BigG dal canto suo sta cercando – a più riprese – di entrare in questo mondo soprattutto tramite il suo – attualmente poco riuscito – **Google Wave** ed il nuovissimo servizio integrato in gMail: **Google Buzz**.

Chi ha un **account di gMai** l avrà già avuto modo di vedere Buzz tra le opzioni fornite dal servizio di posta elettronica su web, ma cos'è – in soldoni – Buzz?

Fondamentalmente Buzz si pone come una **piattaforma di social networking** basata sugli **utenti registrati di Google**. In pratica non fa altro che **intrecciare** ancor più strettamente quei **legami** che venivano già mantenuti tra gli utenti tramite il servizio di gMail.

A fianco dei normali messaggi ora gli **utenti** di questo social network "made in BigG" possono facilmente **condividere link**, **foto**, **video**, **messaggi di stato**, oltre a **commentare** o **votare i post** dei propri conoscenti e a – ovviamente --  conversare con essi.

![]({{ site.baseurl }}/uploads/2010/02/hammer.jpg)

Insomma **niente di nuovo e tutto già visto**, ovviamente con la dovuta rilettura alla maniera di Google, ma a quanto pare **gli utenti non sembrano apprezzare** particolarmente questo nuovo "mezzo sociale", fatto sottolineato dalla **caterva di accuse** da parte degli utenti di gMail (stimati in 180 milioni in tutto il mondo) **coattamente registrati a Buzz** e di cui sono state – più o MENO – lecitamente **divulgate informazioni sensibili**.

Che dire, io di certo non sono un utilizzatore smodato dei social network – non so se vantarmene o vergognarmi – ma dai commenti letti in giro e per esperienza personale posso dire che **di questo Google Buzz non se ne sentiva una particolare esigenza**.

Vuoi per la fin troppo folta offerta del mercato, vuoi per l'acquisizione "forzosa" degli utenti, fatto sta che **Buzz non sembra proprio nato sotto i migliori auspici**, benché offra servizi validi come la sincronizzazione e l'integrazione con servizi come Flickr, Picasa, Google Reader, YouTube, Blogger e Twitter.

A quanto pare in questo 2010 Google non è partita col piede giusto, considerando anche la recente **sentenza di violazione della privacy** del tribunale di Milano, per arrivare a livello internazionale con le **accuse dall'UE** sull'infrazione delle leggi **antitrust** e la **cyber-guerra fredda ingaggiata con la Cina**, d'altronde si sa, da grandi poteri derivano grandi responsabilità!

**Siparietto demenziale**

La seconda parte di questo articolo ho deciso di dedicarla alla **satira** sui social network e soprattutto sui suoi abitanti.

Di recente ho trovato – forse è meglio dire che "sono inciampato su" – queste **vignette** che descrivono gli esseri più a **bominevoli della fauna di facebook**, guardateveli, magari potreste trovare qualcuno che conoscete (o riconoscere voi stessi)!

![]({{ site.baseurl }}/uploads/2010/02/taggatore.png)![]({{ site.baseurl }}/uploads/2010/02/Senzafiltro.png)![]({{ site.baseurl }}/uploads/2010/02/quizzatore.png)![]({{ site.baseurl }}/uploads/2010/02/neonato.png)![]({{ site.baseurl }}/uploads/2010/02/markettaro.png)![]({{ site.baseurl }}/uploads/2010/02/Giocatore.png)![]({{ site.baseurl }}/uploads/2010/02/Coordinatore.png)![]({{ site.baseurl }}/uploads/2010/02/aggressore.png)
![]({{ site.baseurl }}/uploads/2010/02/zecca.png)

Si ringrazia **theoatmeal.com** per la disponibilità delle vignette, la traduzione non è delle migliori – fatta dal sottoscritto – ma penso che mantenga comunque lo spirito.
