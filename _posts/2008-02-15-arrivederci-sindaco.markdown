---
author: Il Gorgonauta
comments: true
date: 2008-02-15 20:29:39+00:00
layout: post
link: http://www.atomodelmale.it/2008/02/15/arrivederci-sindaco/
slug: arrivederci-sindaco
title: Arrivederci Sindaco.
wordpress_id: 934
image: uploads/2008/02/2008-02-15-arrivederci-sindaco.jpg
categories:
- Blog
- Imola e Dintorni
- Politica
tags:
- PD
- Sindaco
---

2 giorni fa, il sindaco **Massimo Marchignoli**, dopo nove anni da primo cittadino, ha dato le dimissioni per concorrere con il Partito Democratico alla Camera dei deputati. A questo punto probabilmente anche ad Imola il 13 e 14 aprile sarà election day e gli imolesi saranno chiamati a scegliere il loro nuovo sindaco. Nel frattempo al via le consultazioni all'interno del PD per esprimersi sulla candidatura di Marchignoli e la scelta di coloro che si presenteranno alle elezioni comunali per la carica di primo cittadino in entrambi le forze politiche (Il PD candiderà alle primarie per il candidato sindaco, Daniele Manca, presidente del gruppo UNITI NELL'ULIVO DS in Regione nonché consigliere comunale a Imola).

Come giudicare questi anni? Difficile dare un giudizio netto, sia in senso positivo, sia in senso negativo, anche a causa dei tanti anni passati sulla poltrona più importante della città. Si può riconoscere un certo rinnovamento, sopratutto nel centro storico, e l'inizio di tanti cantieri (come quello per la centrale Hera o la bretella). Ma dall'altra parte nel passato non sono mancati ostacoli e difficoltà (tradotto..opposizione di vari comitati cittadini a quella o all'altra opera, opposizione presente anche oggi) e pesa la tormentata/infinita diatriba su Piazza Matteotti, nonché la perdita della FormulaUno. Ancora Imola ha perso molti appuntamenti storici (come l'Heineken) ma continua ad arricchirsi di iniziative ed eventi. Tuttavia ancora si aspetta la fantomatica multisala, la nuova piscina e per il tempo libero si è aggiunto solo il rinnovato Centro Leonardo. Da queste poche righe emerge quindi un panorama fatto di luci ed ombre dove non si può assegnare né un'insufficienza né il massimo dei voti. Non rimane che aspettare il nuovo sindaco, sperando che fin da subito siano trattate e chiuse le tante questioni aperte che affliggono la città, togliendo così quel senso di trascuratezza che avvolge Imola e i suoi cittadini.

Il Gorgonauta.
