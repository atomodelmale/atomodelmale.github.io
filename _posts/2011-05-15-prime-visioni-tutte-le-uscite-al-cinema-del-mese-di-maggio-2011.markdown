---
author: Il Gorgonauta
comments: true
date: 2011-05-15 15:21:27+00:00
layout: post
link: http://www.atomodelmale.it/2011/05/15/prime-visioni-tutte-le-uscite-al-cinema-del-mese-di-maggio-2011/
slug: prime-visioni-tutte-le-uscite-al-cinema-del-mese-di-maggio-2011
title: Prime visioni, tutte le uscite al cinema del mese di maggio 2011.
wordpress_id: 9593
image: uploads/2011/05/fast-and-furious-5.jpg
categories:
- Cinema
- Intrattenimento
- Prime Visioni
---

_Paul Walker_ e _Vin Diesel_. 2 protagonisti indiscussi della saga di _Fast and Furious_, giunta oramai al quinto capitolo con il film **_Fast & Furious 5**, fresco fresco d'uscita sul grande schermo (il 4 maggio). In questo nuovo episodio Brian e Mia, dopo aver aiutato Dom ad evadere, fuggono a Rio de Janeiro, in Brasile. Qui organizzano il furto di alcune auto di lusso ma qualcosa non va per il verso giusto. Ricongiuntisi con Dom i 3 scoprono di avere a che fare il più potente e pericoloso uomo d'affari di Rio, Hernan Reyes. Per salvarsi e costruirsi una nuova vita ai 3 non resta che rubare 100 milioni di dollari al magnate. Per farlo però occorrerà mettere insieme una squadra di uomini all'altezza..

![]({{ site.baseurl }}/uploads/2011/05/fast-and-furious-5.jpg)

Nel primo venerdì del mese comunque le novità non finiscono qui. Ecco giungere sul grande schermo **Machete**, un ex agente federale che si rifugia in Texas per scappare dal proprio passato. Qui però viene coinvolto nell'omicidio di un senatore e diventa così un ricercato della polizia. Per machete è giunta l'ora di scoprire la verità ed ottenere la sua vendetta.

Nella pellicola **Come l'acqua per gli elefanti** invece una travagliata storia d'amore travolge Robert Pattinson e Reese Witherspoon. Il primo interprete Jacob, un giovane studente di veterinaria, la seconda Marlena, una stella del mondo circense. Tra 2 nasce una forte attrazione, ostacolata dal marito della donna.

Questo weekend invece ecco **Red**, storia alcuni ex agenti speciali della Cia. Al tempo erano i migliori ma ora sono solo scomodi testimoni da eliminare al più presto. La minaccia che incombe sulle loro teste li costringe a riunirsi ancora una volta e a fare fronte comune contro un nuovo pericoloso nemico.

Per chi invece è incuriosito dal rifacimento in chiave moderna dei film d'animazione targati Disney (in questo caso della pellicola _La bella e la bestia_) ecco **Beastly**, racconto un ragazzo bello, ricco e arrogante che viene trasformato in un mostro a causa di una terribile maledizione. Maledizione che potrà essere infranta solo se lo stesso troverà entro due anni il suo vero amore.

_Johnny Depp_ e il suo pirata Jack Sparrow invece sono pronti nel quarto capitolo della saga dei Pirati dei Caraibi ad andare alla ricerca della fonte della giovinezza nella pellicola **Pirati dei Caraibi: Oltre i Confini del Mare**, in uscita il 18 maggio. Lasciatisi alle spalle Will ed Elizabeth Jack affronterà ora nuove sfide e nuovi nemici, come il terribile Barbanera e la bella Angelica (_Penelope Cruz_).

![]({{ site.baseurl }}/uploads/2011/05/Pirati-dei-caraibi-oltre-i-onfini-del-mare.jpg)

Abbandonato il mondo dei pirati il terzo fine settima del mese _Vince Vaughn_ nella pellicola ** Il dilemma** ci propone un problematico quesito : se hai visto la moglie del tuo migliore amico andare con un altro devi dirglielo o stare in silenzio? Non resta che recarsi al cinema per sapere come andrà mai a finire. Di tutto altro genere il film **Mr. Beaver**, con un _Mel Gibson_ vittima di una grave forma di depressione che lo porta a rischiare di perdere il lavoro e la famiglia. Ma facendo uso di una marionetta a forma di castoro il nostro protagonista riuscirà a a combattere i suoi problemi. Almeno fino a quando questa non diventerà troppo ingombrante e pericolosa...

Il 25 maggio infine chi non sopporta i sequel stia lontano dai cinema. Dopo il grande successo della prima pellicola tornano sul grande schermo i protagonisti di una pazzesca ed indimenticabile notte. **Una notte da leoni 2** porterà  i nostri 3 leoni (Phil, Alan e Stu) ad una nuova tragicomica e travagliata ricerca della verità.

**l'elenco completo delle uscite_**

6 maggio. Senza arte né parte / La misura del confine / Come l'acqua per gli elefanti / Tatanka / Hai paura del buio / Machete / Il primo incarico.

11 maggio. Red / Uomini senza legge / Beastly.

13 maggio. Il mercante di stoffe / Con gli occhi dell'assassino / The Housemaid / Un perfetto gentiluomo.

18 maggio. Pirati dei Caraibi: Oltre i Confini del Mare / The Tree of Life / Il ragazzo con la bicicletta.

20 maggio. Killer Bean Forever / Il dilemma / Mr. Beaver.

25 maggio. Una notte da leoni 2

27 maggio.  Nauta / 6 giorni sulla terra / Michel Petrucciani - Body & Soul / This Must Be the Place.

