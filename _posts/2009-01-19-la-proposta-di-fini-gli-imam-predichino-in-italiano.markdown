---
author: Il Gorgonauta
comments: true
date: 2009-01-19 18:50:23+00:00
layout: post
link: http://www.atomodelmale.it/2009/01/19/la-proposta-di-fini-gli-imam-predichino-in-italiano/
slug: la-proposta-di-fini-gli-imam-predichino-in-italiano
title: 'La proposta di Fini : gli Imam predichino in italiano.'
wordpress_id: 3875
image: uploads/2009/01/2009-01-19-la-proposta-di-fini-gli-imam-predichino-in-italiano.jpg
categories:
- Italia
- Politica
- Religione
- Società
tags:
- Imam
- Islam
- Libertà
- Predicazione
---

Il presidente della Camera _G.Fini_ durante la visita ufficiale negli _Emirati Arabi Uniti_ ha fatto sua una proposta del principe ereditario di **Abu Dhabi**, tal Mohammed Bin Zayed Al Nahyan, secondo la quale gli Imam dovrebbero predicare **nelle moschee** tramite la **lingua** del **paese ospitante** per evitare il rischio di istigazione alla violenza e all'odio.

Di conseguenza dato che siamo in Italia la predicazione dovrebbe essere in italiano e non in arabo o in altra lingua come magari succede nella quotidianità. Il timore è che in quest'ultimo caso sia più facile inserire nel discorso messaggi criptati o nascosti inneggianti alla **Jihad** e all'integralismo religioso.

Prima di continuare 2 aspetti : innanzitutto la proposta originaria è pervenuta da un un musulmano (immagino) e questo è già un fatto di notevole importanza, per evitare facile strumentazioni e discorsi a sproposito (ad es di un'iniziativa _fascista_), in secondo luogo la pericolosità di messaggi inneggianti alla violenza non svanirebbe del tutto utilizzando la lingua del posto: anche tramite essa infatti, anche se in via più difficoltosa, si potrebbe ottenere lo stesso risultato.

Diverse nel frattempo le **[reazioni ](http://notizie.alice.it/cronaca/imam_predichino_in_italiano.html)** del mondo politico e religioso. Applausi dalla Lega, scetticismo dal Pd (se  così, chi si occuperà dei controlli?). Diviso invece il mondo islamico : l_'Ucoii _(Unione delle Comunità e Organizzazioni Islamiche in Italia) invita a non confondere la lingua con l'istigazione all'odio (anzi essa  può essere un mezzo per far arrivare il messaggio di pace) e afferma che in già nelle mosche le prediche sono pronunciate in lingua italiana e araba, mentre il vicepresidente della _Coreis_ (Comunità religiosa islamica) Yahya Pallavicini si dichiara favorevole e d'accordo con Fini.

C'è poi chi si dichiara preoccupato per le possibili interpretazioni del gesto da parte dei credenti musulmani : questi infatti potrebbe viverlo o interpretarlo come un sopruso, una violenza e tutto ciò potrebbe rendere ancora più difficoltoso il processo di integrazione e favorire l'integralismo.

La soluzione in realtà al problema è già stata menzionata : usare entrambe le lingue (solo per le predicazioni non per le preghiere) grazie ad Imam formati sul posto o che comunque conoscono entrambi gli idiomi, confidando ovviamente nella loro correttezza. L'arabo in rispetto della cultura originaria, l'italiano per favorire l'integrazione (la quale d'altronde se non si capisce la lingua dove si abita è più problematica e questo fatto contribuisce a creare un senso di non appartenenza alla comunità locale).

Il Gorgonauta.
