---
author: Il Gorgonauta
comments: true
date: 2008-07-20 12:34:23+00:00
layout: post
link: http://www.atomodelmale.it/2008/07/20/imola-lavori-in-via-bel-poggio/
slug: imola-lavori-in-via-bel-poggio
title: Imola, lavori in via Bel Poggio.
wordpress_id: 1039
image: uploads/2008/07/2008-07-20-imola-lavori-in-via-bel-poggio.jpg
categories:
- Blog
- Imola e Dintorni
tags:
- Cantieri
---

Negli ultimi giorni sono iniziati i lavori per modificare la viabilità in via Bel Poggio, nella via cioè dove si trova il prossimo dipartimento di Emergenza e Accettazione (DEA) dell'Ospedale di Imola S.Maria della Scaletta. I lavori dureranno 4 mesi e termineranno in ottobre, proprio nel periodo in cui la nuova ala dell'ospedale dovrebbe essere inaugurata.

Più in dettaglio verrà costruito un parcheggio pubblico a servizio del nuovo reparto presso l'edifico, in parte dove ora scorre la strada, in parte sui terreni adiacenti. L'asse stradale quindi verrà spostato verso la via Emilia e verranno costruite 2 rotatorie : la prima nella stessa via bel Poggio per migliorare l'accesso al dipartimento, la seconda all'altezza dell'incrocio con via Belvedere.

Proseguono intanto i lavori in via Guglielmo Marconi (ora all'altezza degli incroci con Viale Vittorio Veneto e Viale Pambera) mentre si annuncia un nuovo cantiere presso l'incrocio tra via Resistenza e via Pisacane (per lavori di rifacimento della rotonda), aperto dal prossimo mercoledì al 9 di agosto (se tutto andrà bene). Essendo un punto molto trafficato ed importante della viabilità cittadina il tutto avrà probabilmente  ripercussioni sul traffico, causando forse code e rallentamenti.

Queste le modifiche alla circolazione :

	
  * Nel tratto compreso fra l'incrocio viale Resistenza-via Lambruschini e il numero civico 110 di via Pisacane ci sarà il senso unico alternato anche nel week end.

	
  * Via Pisacane sarà chiusa all'altezza della rotonda. Giungendo da Faenza non si potrà proseguire diritto verso il centro della città ma si dovrà imboccare via Resistenza.

	
  * I veicoli che percorrono via Campanella, provenendo dalla zona ferrovia, non potranno svoltare a sinistra in via Resistenza.

Il Gorgonauta.
