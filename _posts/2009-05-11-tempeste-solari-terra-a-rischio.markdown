---
author: Il Gorgonauta
comments: true
date: 2009-05-11 19:42:42+00:00
layout: post
link: http://www.atomodelmale.it/2009/05/11/tempeste-solari-terra-a-rischio/
slug: tempeste-solari-terra-a-rischio
title: Tempeste solari, Terra a rischio.
wordpress_id: 4734
image: uploads/2009/05/tempesta-solare.jpg
categories:
- Scienza
- Società
- Tech &amp; Hacks
- Terra
tags:
- Astronomia
- NASA
- Sole
- Telecomunicazioni
---

Pericolo per il pianeta  **Terra**:  **tempeste solari** potrebbero colpire con devastanti effetti economici (e non solo) il nostro pianeta, con interruzioni di elettricità e apparecchi elettronici come cellulari e satelliti fuori uso. Ennesima trovata catastrofica o qualcosa di più?

L **'Agenzia federale americana per l'atmosfera e gli oceani**(Noaa) ha lanciato l'allarme. Da dicembre scorso la nostra stella, il sole, ha incrementato la propria attività. Essa varia il suo campo magnetico ogni 11 anni e a un certo punto si raggiunge un picco di fenomeni (come eruzioni solari e getti di massa coronale) dai quali si sprigionano grandi quantità di energia, di materia e di radiazioni.

Questi possono raggiungere la Terra dando luogo a tempeste geomagnetiche (con un picco atteso e collocato nel maggio del 2013), le quali non sono certo una novità e normalmente non hanno un grosso impatto sulle condizioni di salute umane. Tuttavia lo stesso non vale per l'elettricità e le telecomunicazioni. E dato che la nostra società dipende da queste ultime il pericolo, se concreto, non è certo da sottovalutare.

Un indice dell'intensità solare sono il numero di macchie solari presunti sulla superficie della stella, più alto è il loro numero maggiore è l'attività e la probabilità di tempeste solari, anche se queste possono scatenarsi in qualsiasi momento.

Già in passato il nostro pianeta è stato colpito, ad esempio nel 1859, nel 1921 e nel 1989 quando in Quebec sei milioni di persone rimasero senza energia elettrica per nove ore. Cosa accadrebbe se lo stesso evento colpisse oggi l'intero globo?
