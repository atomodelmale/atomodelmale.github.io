---
author: Il Gorgonauta
comments: true
date: 2011-08-28 15:19:59+00:00
layout: post
link: http://www.atomodelmale.it/2011/08/28/uragano-irene-new-york-trema/
slug: uragano-irene-new-york-trema
title: Uragano Irene, New York trema.
wordpress_id: 10148
image: uploads/2011/08/Uragano-Irene.jpg
categories:
- Natura
- Notizie
tags:
- New York
- Usa
---


L'**uragano Irene** si sta avvicinando a **New York** ma con una forza minore del previsto essendo stato declassato da uragano di categoria 1 a tempesta tropicale. Irene si sta muovendo lungo le coste del New Jersey con una velocità di circa 40 km all'ora e venti che superano i 100 chilometri orari.

Lungo la strada l'uragano ha già provocato diversi danni e causato 9 vittime tra la Virginia e la North Carolina. **Washington** è stata colpita da abbondanti piogge e forti venti. Stessa cosa sta succedendo a New York.

I pericoli maggiori provengono ora da possibili **inondazioni**. Nella zona sud di Manhattan si registrano diverse strade allagate mentre il fiume Hudson ha superato gli argini ricoprendo d'acqua la passeggiata di Battery Park. Anche il livello dell'East River è aumentato in maniera considerevole.

Un'altra emergenza riguarda il pericolo **black out**. Ben 4 milioni di americani dell'Est Coast sono rimasti senza luce, 50.000 di questi a New York.

Nella città che non dorme mai chiusi aeroporti, negozi, ristoranti e locali. Tuti i mezzi pubblici, compresa la metropolitana, rimarranno fermi per tutta la giornata di oggi (e forse anche per quella di domani). 370.000 persone residenti nelle zone più a rischio della città sono state evacuate mentre tutte le altre sono state invitate a rimanere nelle proprie abitazioni.

L'uragano ha provocato disagi al sistema di trasporto pubblico anche in città come Boston e Philadelphia e ha duramente condizionato il **traffico aereo**. Migliaia di voli sono stati cancellati a causa delle avverse condizioni climatiche mentre aeroporti internazionali come quello di Newark sono stati chiusi. Solo da pochi minuti e con grande lentezza gli aerei sono tornati a volare nel cielo di Washington.
