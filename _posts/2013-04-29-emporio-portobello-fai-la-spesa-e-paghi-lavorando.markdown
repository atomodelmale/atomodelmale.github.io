---
author: Radio Rebelde
comments: true
date: 2013-04-29 20:31:08+00:00
layout: post
link: http://www.atomodelmale.it/2013/04/29/emporio-portobello-fai-la-spesa-e-paghi-lavorando/
slug: emporio-portobello-fai-la-spesa-e-paghi-lavorando
title: Emporio Portobello! Fai la spesa e paghi lavorando!
wordpress_id: 13159
image: uploads/2013/04/portobello.png
categories:
- Economia
tags:
- Emporio Portobello
- Volontariato
---

Sono quasi **4 milioni i nuovi poveri d'Italia nel 2013**. Lo Stato non c'è, o comunque non ha soldi, e così tocca al Volontariato offrire servizi di **Walfare**.

Una bella inizia arriva dalla nostra Emilia Romagna. Nel tentativo di dare una risposta, l'Associazione Servizi Volontariato di **Modena** ha escogitato una soluzione semplice e ingegnosa: la spesa non si paga con i soldi ma lavorando.

L'**Emporio Portobello** aprirà a Modena il prossimo maggio e, in apparenza, sarà un normale supermercato: generi alimentari, prodotti per la casa e l'igiene. Ma i clienti riceveranno una tessera a punti che raccoglieranno svolgendo servizi di volontariato all'interno del market stesso: tra gli scaffali, in magazzino, alla cassa.

Potranno usufruire del servizio 450 nuclei vulnerabili scelti in collaborazione con i servizi sociali in base al quoziente Isee.

L'Emporio Portobello è stato realizzato da una cinquantina di enti tra volontariato e partner istituzionali: la Conad ha fornito arredi, celle frigorifere e casse; il magazzino che ospita il supermercato è offerto per tre anni in comodato gratuito dal Comune di Modena; Rock No War ha fornito 50 tonnellate di cibo gratuito. L'Associazione Servizi Volontariato pagherà le spese per infissi e condizionamento.

Chiunque volesse fare una donazione ecco il[ sito](http://portobellomodena.it/portobello/).

Una bellissima iniziativa che speriamo non rimanga isolata, soprattutto perchè in un periodo in cui si parla tanto di politica dal basso è molto più importante parlare di iniziative che partono e arrivano dal basso.
