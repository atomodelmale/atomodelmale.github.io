---
author: Radio Rebelde
comments: true
date: 2015-12-27 18:07:35+00:00
layout: post
link: http://www.atomodelmale.it/2015/12/27/locri-squadra-calcio-a5-si-ritira-per-mafia/
slug: locri-squadra-calcio-a5-si-ritira-per-mafia
title: 'Locri: Squadra calcio A5 si ritira per mafia'
wordpress_id: 16328
image: uploads/2015/12/societa-calcio-a-5-chiude-per-minacce_c76e9c6e-abcc-11e5-bca9-974e5dccaeee_new_rect_large.jpg
categories:
- Calcio
- Sport
tags:
- Calcio a5
- Femminile
- Locri
- Mafia
---

La mafia colpisce anche il calcio femminile.

Succede a **Locri,** dove la squadra di calcio a 5 femminile è costretta a chiudere e ritirarsi dal campionato di Serie A nel quale milita, a causa di minacce e intimidazioni.

La decisione è stata presa dal presidente del sodalizio, **Ferdinando Armeni**, dopo la sequela di avvertimenti in stile mafioso, con frasi minacciose e inviti espliciti a farsi da parte, contenuti in alcuni biglietti anonimi fatti recapitare allo stesso Armeni e ad altri dirigenti dello Sporting Locri.

Solidarietà e invito a ripensarci, sono stati espressi dal mondo dello sport e non, ma Armeni non appare intenzionato a tornare sui suoi passi. _«Non torno indietro_ - spiega all'Ansa -_ Se qualcuno è disposto a rilevare la società la cedo gratis. Lo Sporting Locri_ - ha aggiunto - _ha anche un valore patrimoniale ma sono disposto a cederla a costo zero. Sarei contento se qualcuno la volesse»_.

Lo Sporting Locri era ritenuta, svisto l'attuale quinto posto in classifica, la squadra rivelazione della massima serie di calcio femminile a 5, l'unica in Calabria a calcare la scena nazionale di categoria.

Armeni non è riuscito a spiegarsi da chi possano venire le minacce: "_Non riusciamo a capire, tuttavia, quali interessi ci possano essere da parte di chi vuole ostacolare un'attività sportiva come questa_".

Anche **Tavecchio** ha espresso la propria vicinanza alla squadra, promettendo di portare a Locri le azzurre del calcio a cinque.
