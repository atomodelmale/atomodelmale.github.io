---
author: thesave
comments: true
date: 2012-08-29 09:25:34+00:00
layout: post
link: http://www.atomodelmale.it/2012/08/29/i-mercenari-2-the-expendables-2/
slug: i-mercenari-2-the-expendables-2
title: I Mercenari 2 - The Expendables 2
wordpress_id: 11952
image: uploads/2012/08/Expendables2-3.jpg
categories:
- Azione
tags:
- Bruce Willis
- Sylvester Stallone
---

**Expendables 2![]({{ site.baseurl }}/uploads/2012/08/Expendables2-4.jpg)**

Alcune volte gli esperimenti riescono, altre volte falliscono. Contro ogni pronostico -- ce n'erano?! -- gli [**Expendables** ](/2010/09/09/i-mercenari-the-expendables.html)di **Stallone** hanno sbancato i botteghini di mezzo mondo, lasciando al nerboruto "registore" -- metà regista, metà attore -- "_la libertà, è di certo il gusto, di girare il sequel giusto_".

Gli americani direbbero "More of the same", ma Sly non si è accontentato di offrire solo questo, rimpolpando il cast e dando ancor più spazio a quello che ha decretato il successo della prima pellicola: "**Old Guys & Catch Phrases**".

![]({{ site.baseurl }}/uploads/2012/08/Expendables2-3.jpg)

La truppa del primo film vedeva impegnato il melanconico Barney -- **Stallone** -- a capo di una banda di **mercenari** composta dal suo secondo Christmas -- **Statham** -- e dagli altri "sacrificabili" **Lundgren, Crews, Couture** e **Li.** La seconda, "stallonica", fatica può contare su un cast ancora più largo e "presente", in cui si vedono facce "nuove", come Liam -- il Fratellino di Thor -- Hemsworth, e "vecchie", primi tra tutti Arnold **Schwarzenegger,** Bruce **Willis,** Chuck **Norris** e Jean-Claude **Van Damme**, nei panni del "cattivone" di turno.

**Riposa in Pezzi!**

I primi 15 minuti del film potrebbero essere usati come riassunto per l'intera pellicola: pallottole, pallottole, frasi "ganassa" -- la sopracitata "riposa in pezzi" ne è un esempio -- e ancora pallottole.

[![]({{ site.baseurl }}/uploads/2012/08/Expendables2-1.jpg)]({{ site.baseurl }}/uploads/2012/08/Expendables2-1.jpg)

Anche in questa occasione i **meta-riferimenti** agli eroi impersonati dal trio di vecchie glorie **Arnie-Sly-Willis** si sprecano, ai quali si aggiungono sequenze in cui appare quel mattacchione di **Chuck** "Calcio-Volante-a-Girare" **Norris** che, oltre a massacrare centinaia di migliaia di cattivi, trova anche il tempo di **prendere e prendersi in giro** con gli altri amici di merende.

[![]({{ site.baseurl }}/uploads/2012/08/Expendables2-2.jpg)]({{ site.baseurl }}/uploads/2012/08/Expendables2-2.jpg)

Come per il primo film, la trama è tutt'al più un pretesto per collegare tra loro sequenze action e tonnellate di piombo, e, anche se capita fin troppo di sovente di chiedersi "ma quello da dove arriva?" o "ma come c'è arrivato quello in quel posto?", l'azione prende il sopravvento e **ci si lascia trascinare in quel vortice di distruzione e sangue che Sly ha sapientemente confezionato per i propri fan**.

Il peso dell'età si fa sentire su tutti -- Arnie e Van Damme in primis --, ma controfigure, tagli di scena e sequenze comiche "ad-hoc" salvano le capre dell'action e le pecore (schiene) degli attempati attoroni.

E Dato che non c'è due senza tre, rinfoderiamo la Colt SSA e aspettiamoci un nuovo capitolo, perché

<blockquote>They will be back.</blockquote>
