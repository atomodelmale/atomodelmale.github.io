---
author: thesave
comments: true
date: 2010-02-26 16:23:14+00:00
layout: post
link: http://www.atomodelmale.it/2010/02/26/body-scanner/
slug: body-scanner
title: Body Scanner, tra sicurezza e violazione della privacy
wordpress_id: 6772
image: uploads/2010/02/Body-scanner3.jpg
categories:
- Terrorismo
- Trasporti
tags:
- Aereo
- Aeroporto
- Al Qaeda
- Body Scanner
- Europa
- Privacy
- Usa
---

**Umar Farouk Abdulmutallab**

![]({{ site.baseurl }}/uploads/2010/02/umar-farouk-abdulmutallab-2009-12-28-13-11-24-e1267200965545.jpg)

Ve lo ricordate Abdulmutallab? Il ragazzo nigeriano ventitreenne che lo scorso Natale ha riportato agli onori della cronaca la minaccia terroristica di Al Qaeda?

Si, proprio quel ragazzo che sul volo **Amsterdam-Detroit** del **25 Dicembre 2009** cercò di far scoppiare le proprie mutande – era lì che aveva nascosto l'esplosivo – nello (per fortuna) **sventato  tentativo** di far esplodere l'aereo sul quale viaggiava insieme ad altri 300 passeggeri.

Ritornata questione di rilievo, la **minaccia terroristica** ha rimesso – per l'ennesima volta – in discussione le norme di controllo dei passeggeri.

Saranno stati l'**inadeguatezza di controlli e controllor** i, la particolare ingegnosità dell'ordigno e del suo nascondiglio, qualche falla nel **sistema di scambio delle informazioni tra le agenzie internazionali** o una certa connivenza di governi "canaglia", fatto sta che il dinamitardo nigeriano è riuscito a passare indenne i controlli in aeroporto e seminare il panico tra i cieli nord-americani.

Se con l'attentato dell'11 Settembre gli aeroporti di tutto il mondo – quelli statunitensi in primis – si sono dotati di **nuove procedure anti-terroristiche** e dei sempreverdi **metal-detector**, con questo nuovo "focolaio" la Trasportation Security Administration – agenzia USA nata in risposta agli attacchi settembrini – ha ben pensato di dare un ulteriore **giro di vite** contro le minacce di Al Qaeda, a **scapito della privacy dei passeggeri**.

**Body Scanner, grande invenzione …**

![]({{ site.baseurl }}/uploads/2010/02/Body-scanner3.jpg)

Con l'impegno – guirin giuretto – di "**non invadere la privacy dei viaggiatori**", la TSA ha già installato una quarantina di questi ingegnosi marchingegni – che presto arriveranno a 150 – in tutto il territorio statunitense.

Detti Body Scanner – scansionatori corporei, per i non anglofoni – i portentosi macchinari che **promettono l'individuazione di qualsiasi minaccia adesa al corpo dei passeggeri** utilizzano – a scelta – due tipi di tecnologie:

	
  * **Onde radio ad alta frequenza** o Millimeter Wave Imaging

	
  * **Raggi X a bassa energia** o Backscattering

In entrambi i casi il corpo del passeggero viene posto tra due emettitori che gli ruotano attorno ed a seconda dei materiali – carne, tessuti, capelli, ecc.. – sui quali rimbalzano o vengono assorbite disegnano un'immagine "spogliata" del soggetto.

![]({{ site.baseurl }}/uploads/2010/02/BODY-SCANNER-A-ONDE-MILLIMETRICHE.jpg)

Giocando d'anticipo la TSA ha già garantito che la privacy delle persone scansionate sarà assicurata grazie ad un **sistema di rilevazione dislocato**, attraverso il quale l'addetto alla sicurezza che visiona la scansione non vede direttamente il passeggero controllato. Inoltre l'immagine ottenuta non è altro che un **"negativo" in bianco e nero** del passeggero di cui oltretutto viene **"offuscato" il viso**, in modo da impedirne qualsiasi riconoscimento

Infine – melius abundare quam deficere – tali sistemi non possono né conservare, inviare o salvare le immagini ottenute e agli addetti alla visualizzazione è vietato portare cellulari o macchine fotografiche durante il servizio.

Anche sul **fronte "salutistico"** la TSA ha previsto tutto, annunciando che **le energie** – onde radio o raggi X che siano – **utilizzate sono una millesima parte di quelle a cui siamo sottoposti ogni giorno** – si pensi a chiamate cellulari o alle lastre dal dentista.

**… o bufala DOC?**

Insomma, sarà tutto oro quello che luccica?

Forse in questo caso no, se da una parte la TSA assicura di salvare i cavoli della privacy e le capre del governo, dall'altra **uno scanner** è stato **protagonista di una figura barbina** collezionata presso un'emittente televisiva tedesca.

L'apparecchio in questione doveva dimostrare la propria efficacia, **evidenziando gli oggetti del passeggero esaminato**.

Tutto sembra andare per il meglio (microfono e telefonino rilevati alla perfezione), ma quando il ragazzone scansionato tira fuori dalla tasca i componenti per realizzare una **bomba incendiaria** – fondamentalmente termite – l'operatore non sembra poi così convinto del risultato.

Va detto che lo scanner in questione non corrisponde a nessuno dei due utilizzati negli aeroporti, essendo basato su una **rilevazione agli infrarossi**, piuttosto che usare onde radio o raggi X.

C'è da augurarsi che i dispositivi della TSA siano un po' più sensibili di quelli impiegati nella trasmissione, anche se sono stati tutt'altro che **oggetto di profonda e ponderata analisi** – ricordo che l'installazione di questi dispostivi nei principali aeroporti americani ed europei è tutt'ora in corso d'opera.

Sarebbe interessante sapere cosa ne pensa **l'attore indiano  Shah Rukh Khan** quando le sue fan gli hanno chiesto di **autografare la sua "scansione ignuda"**… e quella da dove sarà spuntata?

Per non parlare del sito web britannico **The Register** che ha facilmente dimostrato – **specifiche tecniche alla mano** – che i body scanner **possono salvare qualsiasi scansione** su penne USB o dischi rigidi.

Mah, scherzi delle tecnologie all'avanguardia, intanto proprio in questi giorni è partita la sperimentazione dei body scanner a Fiumicino e Malpensa.
