---
author: Radio Rebelde
comments: true
date: 2013-09-25 19:40:55+00:00
layout: post
link: http://www.atomodelmale.it/2013/09/25/libri-scolastici-in-comodato-duso-per-le-famiglie-in-difficolta/
slug: libri-scolastici-in-comodato-duso-per-le-famiglie-in-difficolta
title: Libri scolastici in comodato d'uso per le famiglie in difficoltà
wordpress_id: 13821
image: uploads/2013/09/Decreto-Scuola.jpg
categories:
- Istruzione
- Libri
tags:
- Comodato d'uso
- Libri
- Scuola
---

L'anno scolastico è iniziato e si ripete puntale il rito dell'acquisto dei **libri scolastici.**

Quest'anno, complice la crisi, diventa sempre più oneroso per la famiglie acquistare tutti i libri per i propri figli.

Proprio per venire incontro a queste difficoltà, il ministro dell'istruzione ha adottato un decreto ad hoc sulla possibilità di effettuare il **comodato d'uso** sui libri scolastici, solo per scuole statali.

A beneficiarne saranno gli studenti delle sole scuole statali che saranno individuati dagli istituti come meritevoli di sostegno. Tali studenti per poter beneficiare di questo buono libri 2013, non devono risultare beneficiari di altri contributi per la fornitura gratuita, totale o parziale, dei libri.

A parità di condizioni economiche, il comodato d'uso dei libri scolastici sarà concesso agli studenti più meritevoli in base ai voti finali dell'anno scolastico precedente. Saranno le scuole, in piena autonomia, a decidere come ripartire la somma ricevuta tra l'acquisto di libri e l'acquisto di dispositivi elettronici.

**Carrozza** ha deciso per l'anno in corso, che conta su una dote di 2,7 milioni di euro, di dare priorità ai territori dove le famiglie vivono situazione di maggiore disagio economico e in queste ai ragazzi meritevoli delle scuole secondarie statali di primo e secondo grado. Il primo requisito è stato fissato in riferimento alle regioni dove il tasso di famiglie disagiate (con reddito netto fino a 15.493,71 euro) è superiore al 15%.
