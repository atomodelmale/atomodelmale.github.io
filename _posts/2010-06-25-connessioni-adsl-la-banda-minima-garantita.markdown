---
author: thesave
comments: true
date: 2010-06-25 16:50:55+00:00
layout: post
link: http://www.atomodelmale.it/2010/06/25/connessioni-adsl-la-banda-minima-garantita/
slug: connessioni-adsl-la-banda-minima-garantita
title: Connessioni ADSL, la banda minima garantita
wordpress_id: 7548
image: uploads/2010/06/slow_internet.jpg
categories:
- Informatica
- Internet
- Tech &amp; Hacks
tags:
- ADSL
- Fastweb
- Tariffe
- Telecom
- Tiscali
- Vodafone
---

**Da "A" a "FINO A"**

![]({{ site.baseurl }}/uploads/2010/06/adsl.gif)

Quante volte vi è capitato di navigare su internet, trovare un filmato interessante su YouTube ma di dover aspettare più della stessa durata del filmato, perché si caricasse? E che dire di chiacchierate su Skype con segnale altalenante e download – ovviamente legali – dall'attesa infinita, a causa di una portante ridicola?

Ciò accade – e oltre agli utenti più smaliziati se ne stanno accorgendo anche i profani – perché i **provider  ADSL** – Telecom, Vodafone, Tiscali, Fastweb, ecc – stanno sempre più aprendo il mercato della banda larga, **senza** però **garantire** alcun **limite  minimo** alla sua "**portanza**".

![]({{ site.baseurl }}/uploads/2010/06/slow_internet.jpg)

Anche se ai più esperti sembrerà un ovvietà, ci sono ancora molti consumatori che non sanno -- o non si preoccupano di sapere – che i loro contratti ADSL "**A**" 7 o 20 Mbps (Megabit per secondo), in realtà sono contratti "**FINO A**" 7/20 Mbps.

Cosa vuol dire?

Che, per esempio, mentre l'ignaro e beato utente **paga** per avere un servizio da **7Mbps**, velocità tale da consentire il download di un film da **700MB in circa 15 minuti** , in realtà tale larghezza di banda viene limitata da tante variabili -- tra cui contano: le condizioni del doppino telefonico, la distanza dalla centralina, ecc – che si tramutano in una limitazione della banda e che trasformano quel "A 7Mbps" in "FINO A 7Mbps".

Intanto gli utenti non pagano "FINO AL" costo dell'abbonamento, ma ESATTAMENTE il costo dell'abbonamento.

**Qualità del Servizio**

In questo panorama dove si paga per avere una Ferrari che arriva "FINO A" 300Km/h, ma che in realtà ha le prestazioni di una 2 cavalli, si sta **finalmente  muovendo  qualcosa** e i provider ADSL stanno cominciando a sfornare le prime offerte a **velocità minima garantita**.

![]({{ site.baseurl }}/uploads/2010/06/adsl_vogliamo_001.jpg)

La **bella  notizia** quindi è proprio questa, chi fin'ora non poteva fare altro che **ingiuriare** su qualche divinità pagana, oltre che sul buon nome del proprio provider, adesso può **far riferimento ad un valore minimo** dichiarato, sotto al quale l'operatore s'impegna a non scendere, pena **rescissione del contratto**.

Tali valori sono di **2,1Mbps per le ADSL 7Mbps di Telecom, Vodafone e 2,8Mbps di Tiscali**, mentre per quelle da **20Mbps** ci sono le offerte di **Telecom a 7,2Mbps, Tiscali 13,4Mbps e Fastweb a 20Mbps.**

Recependo la delibera di – addirittura – due anni fa dell'**Agcom**, gli operatori stanno finalmente correndo ai ripari, offrendo tali garanzie legate ai propri contratti. Dall'altra parte della barricata, gli utenti saranno dotati di "_un software a valenza legale e scientificamente fondati_" per poter **verificare  la qualità** del servizio loro fornito e segnalare le eventuali negligenze dei propri provider.

Purtroppo non sono tutte rose e fiori e se da una parte gli utenti hanno acquisito un nuovo diritto, dall'altra c'è da segnalare che tali offerte **riguardano** solamente le **ADSL a consumo**, cioè quelle in cui l'utente paga per il solo tempo passato "online", contrariamente a quanto avviene per quelle **forfettarie**, che rimangono sempre connesse e sulle quali ancora non è stato mosso alcun passo.

Aspettando di vedere novità su questo fronte, ecco un'utile tabella di confronto delle principali offerte degli operatori e delle loro velocità minime.

[table id=3 /]
