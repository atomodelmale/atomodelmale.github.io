---
author: Il Gorgonauta
comments: true
date: 2010-06-20 20:17:12+00:00
layout: post
link: http://www.atomodelmale.it/2010/06/20/a-team-trama-e-recensione/
slug: a-team-trama-e-recensione
title: A-team, trama e recensione.
wordpress_id: 7541
image: uploads/2010/06/A-team.jpg
categories:
- Avventura
- Azione
- Cinema
- Serie e Programmi TV
tags:
- Jessica Biel
- Mercenario
- Piano
---

Erano gli anni 80 e in televisione  imperversava il Colonnello **John "Hannibal" Smith** e la sua banda  di allegri (e svitati) mercenari. Nel 1987 la serie tv **A-team** chiudeva  i battenti ma dopo molti anni di  distanza la stessa era pronta a  tonare sul grande schermo con nuovi protagonisti e nuove avventure.

**A-team, versione 2010.**

[![]({{ site.baseurl }}/uploads/2010/06/A-team.jpg)]({{ site.baseurl }}/uploads/2010/06/A-team.jpg)

L'A-team è composto da 4 membri, tutti soldati delle Forze Speciali  targate Use. Dopo anni di onorato servizio i 4, durante una missione  nella più recente guerra del Golfo, vengono incastrati per un crimine  che non hanno commesso. Cacciati con disonore dall'esercito e sbattuti  in una cella di un carcere militare i membri dell'A-team dovranno  ripristinare la propria reputazione e il proprio onore e trovare il vero  colpevole.

Ma ecco, più in dettaglio, i membri dell'A-team :

	
  1. Colonnello John "Hannibal" Smith. E' la mente nonché il capo  indiscusso del gruppo. Ama elaborare piani altamente sofisticati per  raggiungere i propri obiettivi. Fuma il sigaro.

	
  2. Tenente **Templeton "Sberla" Peck**. Grazie al suo fascino è in  grado di far cadere ai suoi piedi qualsiasi ragazza. Ha avuto una breve  storia con il tenente Charissa Sosa (Jessica Biel), di cui però è ancora innamorato.

	
  3. Sergente **Bosco "P. E. Baracus" Albert**. Ama il proprio furgone  e odia volare, tant'è che deve essere narcotizzato ogni volta che sale  su un aereo. Picchia a destra e manca, in pieno stile Bud Spencer.

	
  4. Capitano **H. M. "Howling Mad" Murdock**. E' considerato un pazzo  dagli altri membri del gruppo. Tuttavia è un ottimo pilota, quale che  sia l'aeroplano nelle sue mani.

**Se hai un problema che nessuno sa risolvere..**

Se nell'omonima serie televisiva i membri dell'A-team andavano in soccorso del malcapitato o perseguitato di turno, nella pellicola sono loro stessi a trovarsi nei guai. D'altronde il film narra della nascita e dell'evoluzione dell'A-team, non delle sue successive gesta.

**Per l'onore.**

Smith,Peck, Albert e Murdock devono salvare il proprio **onore** da un'accusa infamante e fasulla. Sulla loro strada incontrano amici e nemici, ingaggiando scontri armati nei luoghi più disparati del globo: a Los Angeles, a Francoforte e persino su un carro armato in piena caduta libera da C-130 appena abbattuto.

**Ritmi frenetici.**

Esplosioni, fughe, sparatorie la fanno quindi da padrone, lasciando lo spettatore pochi attimi di tranquillità. I ritmi della narrazione sono frenetici, i dialoghi sono quasi assenti e lasciano lo spazio per lo più a battute e sketch comici.

L'azione diventa così la vera protagonista della pellicola, senza però rinunciare a mettere in scena anche complotti ed intrighi internazionali. E a mostrare prima la panificazione di un piano e poi la sua realizzazione, ovviamente ben riuscita.
