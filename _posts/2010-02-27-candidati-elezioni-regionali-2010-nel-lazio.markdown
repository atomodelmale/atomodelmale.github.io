---
author: Radio Rebelde
comments: true
date: 2010-02-27 14:16:32+00:00
layout: post
link: http://www.atomodelmale.it/2010/02/27/candidati-elezioni-regionali-2010-nel-lazio/
slug: candidati-elezioni-regionali-2010-nel-lazio
title: Candidati Elezioni Regionali 2010 nel Lazio.
wordpress_id: 6808
image: uploads/2010/02/PolveriniRenata.jpg
categories:
- Elezioni
- Italia
- Politica
tags:
- '2010'
- Bonino
- Candidati
- Lazio
- Marrazzo
- Polverini
- Regionali
---

**Candidato Pdl** (con sostegno Udc): Renata Polverini
**Candidato Pd** : Emma Bonino

Dovevano essere le elezione della rinconferma di Piero Marrazzo, invece l'uscita di scena dell'ex giornalista tv costretto alle dimissioni, il 27 ottobre scorso, dopo essere stato travolto da uno scandalo che l'ha visto al centro di una vicenda fatta di cocaina, transessuali e ricatti ha cambiato completamente le carte in tavola.

Trovare un candidato in grado di assicurare continuità alla guida della Regione, ma capace anche di far dimenticare in fretta e furia la vicenda Marrazzo è stato tutt'altro che facile.
Un nome credibile era quello di Nicola Zingaretti, presidente della provincia di Roma, ma aveva chiesto una sola condizione: un'alleanza ampia, allargata anche all'Udc, nella doppia partita regionali-provinciali. Ma l'accordo non è arrivato e a complicare la partita ci si è messo anche il Pdl che, mandando in campo il segretario dell'Ugl, **Renata Polverini**, grande amica di Casini, ha rotto il sottile filo tra Pd e centristi.
Il Pd ha così scelto di puntare sull'usato garantito **Emma Bonino** per limitare i danni vista la mancanza di "volontari". Il cambio di bandiera nella regione della capitale appare scontato ma viste le recenti vicende non sono esclusi colpi di scena.
