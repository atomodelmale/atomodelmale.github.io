---
author: Il Gorgonauta
comments: true
date: 2014-06-06 06:10:35+00:00
layout: post
link: http://www.atomodelmale.it/2014/06/06/londra-la-citta-piu-visitata-del-2013/
slug: londra-la-citta-piu-visitata-del-2013
title: Londra, la città più visitata del 2013
wordpress_id: 14585
image: uploads/2012/08/London-Underground.jpg
categories:
- Viaggi
tags:
- Londra
- Viaggi
---

 si conferma la meta più amata e visitata del pianeta nel 2013. In seconda posizione si colloca Parigi, ma i francesi contestano i risultati e promettono analisi più dettagliate. In attesa di una risposta dei cugini d'oltremanica, la capitale britannica si gode numeri da capogiro: 16 milioni e 800mila turisti che hanno fruttato agli alberghi, ristoranti e negozi della città circa 13 miliardi di euro. E i "+" non si fermano qui: i visitatori, rispetto al 2012, sono cresciuti del 14%, un incremento sorprendente, tenendo conto che solo l'anno prima Londra aveva ospitato le Olimpiadi.

L'incoronazione arriva direttamente dall'Office for National Statistics, l'istituto nazionale di analisi britannica. Non tutti però sono d'accordo. Il sindaco di Parigi, Anne Hidalgo, fa sapere: "Analizzeremo le cifre, ma ci sembrano fantasiose". Altre classifiche, come quella di Forbes, scalzano dal podio la capitale britannica e pongono al primo posto Bangkok (che secondo gli inglesi sarebbe al terzo). Sempre secondo gli analisti britannici, al quarto si collocherebbe New York, a seguire Singapore, Istanbul, Dubai, Hong Kong, Barcellona e Seul. In tutto questo l'Italia fa la solita magra figura: Roma è la quarta città d'Europa, superata persino da Barcellona.

![London Underground]({{ site.baseurl }}/uploads/2012/08/London-Underground.jpg)

Spiegare il perché di un simile successo non è poi così difficile. Londra è servita da cinque aeroporti e da un efficace ed efficiente sistema di trasporti. Inoltre su internet è facilissimo trovare interessanti offerte, e.g., [la piattaforma di Venere.com](http://www.venere.com/it/regno-unito/londra/) offre alcune delle migliori soluzioni per prenotare volo e soggiorno. Forse, quello che rende Londra davvero speciale è la sua capacità di essere una città per tutti, capace di soddisfare tutte le esigenze. Così come la sua capacità di unire la tradizione con il nuovo che avanza.

Vi piacciono i musei? Londra offre tantissime proposte tra British Museum, National Gallery, la Tate Modern e il bellissimo complesso museale del South Kensington. Desideri una città per tutta la famiglia? Ecco London Eye, la celebre ruota panoramica da cui si potrà osservare una spettacolare visione dall'alto della capitale britannica. A pochi passi dalla ruota, un'altra meta da non perdere è il London Sea Life Acquarium. Squali, mante, cavallucci marini, meduse colorate, tartarughe giganti, grossi granchi e tantissimi altri abitanti di mari e oceani non mancheranno di interessare e intrattenere grandi e piccini. E ancora Madame Tussauds, il celebre museo delle cere, pronto ad attirare i piccoli visitatori con le sue famosissime nonché fedeli riproduzioni di attori, cantanti e sportivi.
![P1070833]({{ site.baseurl }}/uploads/2012/08/P1070833.jpg)

Ancora non siete convinti? Amate il verde e cinguettio degli uccelli? Londra è pronta a deliziarvi con oltre una ventina di parchi e giardini botanici. Dal Green park, elevato al grado di Parco Reale da Carlo II d'Inghilterra nel 1668, a Hyde park, dotato di un fascino naturalistico teatro di numerosi concerti e spettacoli all'aperto.

Troppa scelta e siete indecisi su cosa vedere a Londra? Noi proponiamo la nostra [esperienza](/2012/08/31/londra-in-3-giorni-parte-i/), ma su [nonsoloturisti.it](http://nonsoloturisti.it/?s=londra) potete trovare tantissimi articoli su cosa vedere e come strutturare la vostra vacanza nella capitale britannica.

Come scrisse Samuel Johnson, autore del celebre "A dictionary of the English language", per 173 anni punto di riferimento della lingua inglese:

<blockquote>Quando un uomo è stanco di Londra è stanco della vita, poiché a Londra esiste tutto quello che la vita può offrire</blockquote>

Londra riuscirà quest'anno a bissare i risultati del 2013? Chi <del>vivrà</del> viaggerà, vedrà.
