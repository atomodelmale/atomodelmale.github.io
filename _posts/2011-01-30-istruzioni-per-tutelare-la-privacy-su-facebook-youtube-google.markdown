---
author: Radio Rebelde
comments: true
date: 2011-01-30 21:24:08+00:00
layout: post
link: http://www.atomodelmale.it/2011/01/30/istruzioni-per-tutelare-la-privacy-su-facebook-youtube-google/
slug: istruzioni-per-tutelare-la-privacy-su-facebook-youtube-google
title: Istruzioni per tutelare la privacy su Facebook, YouTube, Google.
wordpress_id: 8935
image: uploads/2011/01/facebook-privacy.jpg
categories:
- Facebook
- Internet
- Social Network
tags:
- Facebook
- Google
- Privacy
- YouTube
---

**Google**

Google non ha alcuna memoria, utilizza l'elenco delle ricerche online per migliorare la qualità dei risultati, attraverso cookies archiviati durante la navigazione su internet. Ma è possibile rinunciare al servizio.

Dopo aver cercato una parola con Google, bisogna cliccare su **"Cronologia web"** in alto a destra sulla pagina, e poi su **"Disattiva personalizzazioni basate sull'attività di ricerca"**. Chi è iscritto, invece, attraverso la **Dashboard** può rimuovere alcuni risultati o l'intera cronistoria. Per una navigazione con standard di sicurezza più elevati, è utile accedere dalla pagina: [https://encrypted.google.com/webhp?hl=it](https://encrypted.google.com/webhp?hl=it).

Con il browser **Chrome** di Google la modalità **"Incognito"** garantisce che non vengano registrati nella cronologia i dati scaricati e le pagine visitate. Inoltre, vengono cancellati i cookies nel browser, alla chiusura della finestra.

Niente pubblicità personalizzata. A partire da "**Gestione preferenze annunci"** nel Centro privacy di Google è possibile rinunciare alle inserzioni commerciali adattate agli interessi dell'utente. Chi utilizza il browser Chrome può installare l'estensione "Keep my opt-outs".

**YouTube**

Gli utenti registrati con YouTube (un servizio di Google) possono decidere di restringere l'accesso a un filmato, selezionando un gruppo di persone. Bisogna cliccare su **"Account"** (in alto a destra) nella pagina di Youtube, poi su **"I miei video e playlist"**: per ognuno è possibile gestire le **"Opzioni di diffusione e condivisione"**.

**Facebook**

Gli iscritti di Facebook possono mostrare le informazioni pubblicate online (come testi e fotografie) a tre cerchie di[![]({{ site.baseurl }}/uploads/2011/01/facebook-privacy.jpg)]({{ site.baseurl }}/uploads/2011/01/facebook-privacy.jpg)

persone: i propri contatti nel social network ("solo amici"), la rete di relazioni indirette ("amici degli amici") e tutti. Oppure, possono personalizzare ogni opzione. Il punto di partenza per la gestione dei dati sono le **"Impostazioni sulla privacy"**, accessibili dalla voce **"Account"**, in alto a destra nella pagina del social network.

Per escludere singoli utenti o un elenco di persone dai propri aggiornamenti nel social network è sufficiente cliccare su **"modifica liste"**, accessibile dalle **"Impostazioni sulla privacy"**.

Chi non vuole che il proprio profilo appaia tra i risultati delle ricerche con Google può cliccare su **"Modifica le impostazioni"** (nella pagina **"Impostazioni sulla privacy"**, sotto la voce **"Account"**). Poi bisogna andare al paragrafo **"Ricerca pubblica"** e scegliere **"Modifica impostazioni"**.

Fotografie e messaggi custoditi su Facebook si possono poi scaricare dal social network. Dalla voce **"Account"**, scegliere **"Impostazioni account"** e poi **"Scarica le tue informazioni"**: sarà inviato un messaggio di posta elettronica sulla propria casella email per iniziare il download.
