---
author: Radio Rebelde
comments: true
date: 2012-01-29 11:58:37+00:00
layout: post
link: http://www.atomodelmale.it/2012/01/29/recensione-di-venuto-al-mondo-da-cui-e-tratto-il-film-di-sergio-castellitto-e-penelope-cruz/
slug: recensione-di-venuto-al-mondo-da-cui-e-tratto-il-film-di-sergio-castellitto-e-penelope-cruz
title: Recensione di Venuto al Mondo da cui è tratto il film di Sergio Castellitto
  e Penelope Cruz.
wordpress_id: 11113
image: uploads/2012/01/venuto-al-mondo1.jpg
categories:
- Guerra
- Libri
tags:
- Castellitto
- Mazzantini
- Penelope Cruz
---

Uscirà il prossimo autunno nelle sale cinematografiche il nuovo film di **Castellitto** con **Penelope Cruz** tratto dal romanzo di **Margaret Mazzantini** (nonchè moglie del regista) **" Venuto al Mondo "**.

In attesa di vedere se la coppiata Castellitto-Cruz bisserà il successo di _Non ti muovere_, ho letto il best seller di Margaret Mazzantini (vincitore del Campiello 2009) che entra di diritto tra i libri più belli che abbia mai letto.

**Trama**

Una mattina Gemma sale su un aereo, trascinandosi dietro il figlio Pietro di sedici anni. Destinazione la Sarajevo post bellica, in una sorta di percorso a ritroso del suo passato.

In Bosnia ha vissuto i periodi più intensi del suo amore, della sua amicizia con il poeta Gojko, della sua ricerca disperata per diventare madre e ha conosciuto la crudeltà della guerra.

Terminare la lettura del libro non sentirsi spiazzati è davvero difficile.

La Mazzantini racconta la guerra quasi con freddezza, con l'indifferenza e la superficialità di chi, a pochi chilometri di distanza, diviso solo da una striscia di mare, ha concesso che un simile massacro potesse accadere. Altro tema, che apre e chiude l'opera, è il desiderio di maternità, l'affermazione che essere madre è amare un bambino va oltre tutto, oltre la razionalità, oltre che la moralità.

Il romanzo non procede in modo lineare a raccontare il passato, anzi la narrazione di ciò che è accaduto, si intreccia con Gemma e Pietro oggi, con questo ragazzotto che ascolta Vasco, gioca a tennis, pensa ad uscire con gli amici ma che dentro di sè porta le più grandi contraddizioni della guerra e dell'esistenza stessa della vita.
