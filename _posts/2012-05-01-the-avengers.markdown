---
author: thesave
comments: true
date: 2012-05-01 13:27:58+00:00
layout: post
link: http://www.atomodelmale.it/2012/05/01/the-avengers/
slug: the-avengers
title: The Avengers
wordpress_id: 11545
image: uploads/2012/05/Avengers4.jpg
categories:
- Azione
- Commedia
tags:
- America
- Capitan
- Gwyneth Paltrow
- Hulk
- Iron Man
- Marvel
- Robert Downey Jr.
- Samuel L.Jackson
- Scarlett Johansson
---

**Vendicatori Uniti!**

[![]({{ site.baseurl }}/uploads/2012/05/Avengers4.jpg)]({{ site.baseurl }}/uploads/2012/05/Avengers4.jpg)

L'unione fa la forza e se i membri dell'unione sono dei super-eroi fa una super-forza!

Questo lo avevano capito bene sia gli autori della DC -- che nel '60 crearono la Justice League of America -- che i cari **Lee** e **Kirby** della Marvel, che nel **'63** diedero vita al proprio "fritto misto" di super-eroi, chiamati, per l'occasione **The Avengers** -- i Vendicatori.

Dal '64 di acqua ne è passata tanta sotto i ponti e la formazione ha vissuto un costante cambiamento, assecondando i tempi e le mode, fino all'ultima incarnazione -- cinematografica -- uscita dalla cinepresa di **Joss Whedon**.

**The Avengers**

![]({{ site.baseurl }}/uploads/2012/05/Avengers3.jpg)

Tutt'altro che "improvvisata", la storia dei vendicatori ha solide radici, piantate a partire dal primo film su **Iron Man**, in cui viene presentato uno misconosciuto **Nick Fury** -- interpretato da Samuel L. Jackson -- nella post-credit scene della pellicola. A questo seguirono l'incredibile **Hulk**, **[Iron Man 2](/2010/05/04/iron-man-2/)**, **[Thor](/2011/05/03/thor/)** e **[Capitan America](/2011/07/31/capitan-america-il-primo-vendicatore/)**, in ognuno dei quali il caro Nick e lo S.H.I.E.L.D. -- la super-organizzazione governativa di cui è a capo -- si è ricavato sempre più spazio, preparando il terreno per il "**crossover**" raccontato in The Avengers.

![]({{ site.baseurl }}/uploads/2012/05/Avengers7.jpg)

Il film inizia come punto di congiunzione tra le storie narrate in Thor e Capitan America: il **Tesseract**, un cubo luminescente dalle potenzialità illimitata, permette all'esiliato e psicologicamente instabile **[Loki](/2011/05/03/thor/) ** di materializzarsi sulla Terra.

Spargendo "panico et distruzione", il semi-dio norreno s'impadronisce del suddetto esaedro e minaccia di **aprire un varco tra la Terra e le recondite profondità cosmiche** dalle quali provengono i suoi alleati, i feroci **Chitauri**.

![]({{ site.baseurl }}/uploads/2012/05/Avengers2.jpg)

Conscio della possibile e prossima fine della Terra, Nick Fury decide di attivare il **progetto** "**Avengers**", che consiste nel formare una coesa **squadra d'intervento** costituita dai **più grandi eroi della Terra**.

Ovviamente tra il dire e il fare c'è di mezzo... **Hulk**?

Si, e anche **Iron Man** e **Capitan America**, ai quali si aggiungono la sexy e letale **Vedova Nera** -- Scarlett Johansson -- e l'infallibile **Occhio di Falco** -- Jeremy Renner; presente ma non invitato il semi-dio norreno dei fulmini -- nonchè fratellastro di Loki -- **Thor**.

![]({{ site.baseurl }}/uploads/2012/05/Avengers1.jpg)

Di carne al fuoco ce n'è tanta -- qualcuno direbbe troppa -- ma grazie ad una **regia leggera e dinamica**, la collaborazione tra i personaggi si trasforma in un irresistibile **turbinio di cazzotti e gag** perfettamente centellinato e mai ripetitivo.

Sempre ottima l'interpretazione di **Downey Jr.** nei panni del suo egocentrico **Tony Stark** (che qui brilla maggiormente rispetto all'ultima pellicola che lo ha visto protagonista), buona anche la prova dei due "**Chris**" **Evans** e **Hemsworth** -- rispettivamente Cap e Thor -- ai quali si aggiunge **Renner** per la prima volta nei panni di un super-eroe. Piacevolmente inaspettata l'interpretazione di **Mark Ruffalo** di un **Hulk** che spacca (per davvero) quando deve farlo, ma che non fa di questa l'unica ragione per portare il personaggio sullo schermo.

Menzione d'onore per le due damigelle di Hollywood **Scarlett Johansson**, nel ruolo dell'irrequieta "rossa ex-spia russa" Vedova Nera e **Gwyneth Paltrow** che da corpo -- è il caso di dirlo -- ad una **Pepper Potts** più sexy e seducente che mai.

Una **vittoria "corale"** tutt'altro che scontata, apprezzata -- a buona ragione -- da pubblico e critica come uno dei **migliori** (se non il miglior) **film a tema super-eroistico** prodotto fin'ora. Chapeau!

![]({{ site.baseurl }}/uploads/2012/05/Avengers6.gif)
