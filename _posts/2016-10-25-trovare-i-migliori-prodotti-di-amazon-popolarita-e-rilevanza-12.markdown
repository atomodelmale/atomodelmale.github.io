---
author: thesave
comments: true
date: 2016-10-25 20:37:05+00:00
layout: post
link: http://www.atomodelmale.it/2016/10/25/trovare-i-migliori-prodotti-di-amazon-popolarita-e-rilevanza-12/
slug: trovare-i-migliori-prodotti-di-amazon-popolarita-e-rilevanza-12
title: 'Trovare i migliori prodotti di Amazon: Popolarità e Rilevanza (1/2)'
wordpress_id: 17268
image: uploads/2016/10/amazon001.jpg
categories:
- Internet
---

Vi è mai capitato di cercare dispositivi, elettrodomestici, e libri su Amazon? Ovviamente, sia che l'abbiate fatto per voi o per fare regali ad altri, avrete cercato il meglio del meglio.

Ma cosa vuol dire "il meglio" quando parliamo di oggetti molto diversi come possono esserlo uno smartphone, una macchina da caffè e un libro? È qui che Amazon mette in campo uno dei propri assi nella manica: il proprio rodato sistema di recensioni dove i consumatori che hanno acquistato i prodotti  possono recensirli, declamandone le lodi, esponendone i difetti, ed assegnando loro "un voto" (attualmente, da 1 a 5).

Sfruttando i voti assegnati dai propri utenti, quando un nuovo cliente cerca un oggetto, Amazon presenta da subito i prodotti "migliori".

## Ordine! Probabilmente

Amazon cerca di presentare ai propri clienti i prodotti che _probabilmente_ saranno migliori per lui. Ho scritto "probabilmente" perché il sito propone due metodi principali per ordinare i risultati delle ricerche degli utenti (senza considerare gli ordinamenti per data d'inserzione e per prezzo crescente o decrescente):

  * Rilevanza, simile a quanto fa Google per le pagine Web, tiene in considerazione le parole (e i loro sinonimi) usate per la ricerca, le preferenze pregresse dell'utente e il contesto in cui la ricerca viene fatta (e.g., la parola "ebook" cercata all'interno della categoria "Libri" può essere intesa come il formato di fruizione di un libro mentre cercata sotto "Elettronica" può indicare un tipo di dispositivo);

  * Popolarità, che considera parametri come la novità dell'oggetto, prezzo, media dei voti delle recensioni e numero di acquisti all'interno di un certo periodo;

![]({{ site.baseurl }}/uploads/2016/10/Screen-Shot-2016-10-25-at-22.33.52.png)

Purtroppo, entrambi gli ordinamenti mescolano stime e quantità in maniera arbitraria e sconosciuta ad inserzionisti e utenti. Per questo, benché i due metodi cerchino di trovare il prodotto "migliore" per l'utente, non trovano quelli che oggettivamente hanno ottenuto le recensioni migliori. A questo pensano altri due tipi di ordinamento, più "statistici", presentati nel [secondo articolo](/2016/10/25/trovare-i-migliori-prodotti-di-amazon-media-e-numero-di-recensioni-esclusiva-atomo-del-male-22) di questa serie.
