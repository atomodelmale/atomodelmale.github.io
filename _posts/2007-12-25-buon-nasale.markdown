---
author: thesave
comments: true
date: 2007-12-25 09:28:40+00:00
layout: post
link: http://www.atomodelmale.it/2007/12/25/buon-nasale/
slug: buon-nasale
title: Buon Nasale?!
wordpress_id: 895
image: uploads/2008/10/babbo-nasale.png
categories:
- Blog
tags:
- Babbo
- Coca Cola
- Dicembre
- Feste
- Gesù
- Jingle Bell
- Lutero
- Marketing
- Mitra
- Nasale
- Natale
- Natalizio
- Roma
- San Francesco
- Tradizione
---

No, non ho sbagliato a scrivere il titolo dell'articolo, anzi, chi, come me, ha una vastissima **cultura Groeningesca** ricorderà sicuramente la puntata di Futurama su Babbo Nasale... ma questa è un'altra storia.

**Oh, oh, oh**

![babbo-nasale]({{ site.baseurl }}/uploads/2008/10/babbo-nasale.png)

Da un mese a questa parte siamo vittime del solito bombardamento di spot, pubblicità, canzonette, manifesti e cartelloni per ricordarci (si, a quanto pare siamo dei gran smemorati) che **oggi è Natale**, che dobbiamo fare i regali e soprattutto che il panettone più buono è quello "piano pianooo, buono buonoooo" o che "E' Natale e a Natale si può fare di più!". Non so voi, ma da qualche anno a questa parte il Natale non lo sento più come "**la festa più festosa dell'anno da festeggiare con festanti amici e festeggiosi parenti**"... insomma, ho cominciato a sentirlo sempre più come un "imposizione".

Ormai è diventato un cliché criticare l'**ondata consumista natalizia**, ma lasciatemi dire che: "cavolo, il Natale è il giorno della nascita di Gesù! Si dovrebbe festeggiare quello al massimo e non fare festa per altre 1500 ragioni che si inventano i cervelloni del marketing"."Ma Save, Anche il Natale è una festa **organizzata** dalla chiesa" direte voi; effettivamente **è più convenzione che realtà**, ormai è risaputo che Gesù non è nato veramente il 25 Dicembre dell'anno 0, che è stata scelta questa data per la concomitanza di altre decine di feste di altrettante popolazioni: i **Natalis Invicti** dell'antica Roma, **Mitra**, i regali dei **Sigillaria** a cui negli anni si sono sommate altre usanze come l'albero di Natale di **Lutero** e il presepe di **San Francesco**. Come se non bastasse verso fine ottocento è stato trovato **il miglior promoter** di tutta la storia a "imbastardire" ulteriormente la tradizione: **Babbo Natale**.Lo so, detta così non sembra altro che un'accozzaglia disordinata di feste prese qua e là, fuse insieme per farci felici, oltre che per dare un bello scossone agli affari... ma è tutto qui?

**Jingle Bell, Jingle Bell**

![santa-claus]({{ site.baseurl }}/uploads/2008/10/santa-claus.png)

Come ho detto prima, ho l'impressione che molti non sentano più il Natale come la festa più festosa... ci siamo capiti. Ho sentito più di una persona** lamentarsi **del fatto di dover fare i salti mortali cercando un po' di tempo tra uno straordinario e l'altro per chiudersi in un ipermercato e salassare il proprio portafoglio in regali, regalini e regalucci vari. E così oggi, mi sono messo a pensare al senso di tutto questo, a come sia possibile ridursi così per una festa, anzi per LA festa che dovrebbe distenderci e farci sentire tutti un po' più buoni.** Caro Babbo Natale...**Forse dovremmo tutti** fermarci per un attimo **, pensare a quello che ci circonda e cercare di dare un senso a tutta questa frenesia, cercare di capire i perché di quello che ci circonda e soprattutto** pensare a CHI ci circonda** ed ai suoi bisogni.

Forse è questa la vera "magia" del Natale: credo religioso a parte, quello che conta è trovare accanto a sé amici, parenti e conoscenti pronti a scambiarsi un sentito "**Buon Natale**" piuttosto che un "finto" regalo.

Allora si, che lo si chiami Natale, Nasale o Vattelapesca **sarà un dei giorni più belli di tutto l'anno**. Ed è per questo che vi dico:

![]({{ site.baseurl }}/uploads/2008/10/buon-natale.png)

## "**BUON NATALE**"
