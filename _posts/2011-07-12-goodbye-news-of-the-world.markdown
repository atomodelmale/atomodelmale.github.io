---
author: Il Gorgonauta
comments: true
date: 2011-07-12 18:10:03+00:00
layout: post
link: http://www.atomodelmale.it/2011/07/12/goodbye-news-of-the-world/
slug: goodbye-news-of-the-world
title: Goodbye News of the World.
wordpress_id: 9937
image: uploads/2011/07/News-of-the-World-chiuso.jpg
categories:
- Giornalismo
- Informazione
- Notizie
tags:
- Inghilterra
---

_[![]({{ site.baseurl }}/uploads/2011/07/News-of-the-World-chiuso.jpg)]({{ site.baseurl }}/uploads/2011/07/News-of-the-World-chiuso.jpg)

Thank you & Goodbye_. Grazie e addio. Così recita il titolo di copertina dell'ultimo numero del popolare giornale britannico **_News of the World_**.

Fondato nel 1843 ed ora di proprietà del magnate Rupert Murdoch _News of the World_ è stato travolto dallo **scandalo** che vede coinvolti l'ex vice direttore del tabloid inglese nonchè numerosi giornalisti e dirigenti della testata.

Tutti accusati di essere venuti a conoscenza o addirittura di essere coinvolti nelle **intercettazioni** telefoniche abusive di calciatori, attori, persone comuni, nonché membri della famiglia reale per ottenere informazioni esclusive da pubblicare sul tabloid.

Un sistema illegale fatto di giornalisti spregiudicati, hacker, investigatori privati, poliziotti corrotti per ottenere informazioni strettamente riservate su politici, persone del mondo dello spettacolo, persone scomparse e addirittura famiglie di vittime di attentati terroristici o disastri naturali.

Uno scandalo che ha fatto fuggire investitori e lettori, determinando il crollo delle vendite e la chiusura del tabloid inglese dopo 168 anni di attività.

A _News of the World_ non è rimasto altro che chiudere i battenti ricordando i successi del passato: oltre che una foto di gruppo della redazione ecco quindi una carrellata degli scoop più sensazionali ottenuti dal tabloid inglese, dalle scappatelle di Beckham al figlio segreto di Boris Becker.

E per un certo tipo di giornalismo, quello spregiudicato volto ad ottenere lo scoop ad ogni costo, quello scandalistico a base di sangue, sesso e volgarità sembra il momento di voltare pagina.
