---
author: Radio Rebelde
comments: true
date: 2014-11-30 08:12:00+00:00
layout: post
link: http://www.atomodelmale.it/2014/11/30/carolina-kostner-rischia-4-anni-di-squalifica-mentre-schwazer-potrebbe-andare-alle-olimpiadi/
slug: carolina-kostner-rischia-4-anni-di-squalifica-mentre-schwazer-potrebbe-andare-alle-olimpiadi
title: Carolina Kostner rischia 4 anni di squalifica, mentre Schwazer potrebbe andare
  alle Olimpiadi
wordpress_id: 15174
image: uploads/2014/11/WCGAZ11_0L1SXO2G-kAPC-U43030834665469vjC@Corriere-Web-Sezioni.jpg
categories:
- Sport
tags:
- Doping
- kostner
- Schwazer
---

_

![WCGAZ11_0L1SXO2G-kAPC-U43030834665469vjC@Corriere-Web-Sezioni]({{ site.baseurl }}/uploads/2014/11/WCGAZ11_0L1SXO2G-kAPC-U43030834665469vjC@Corriere-Web-Sezioni.jpg)«Carolina Kostner va squalificata per 4 anni e tre mesi»_. Durissima la richiesta della **Procura Antidoping del Coni** nei confronti della pattinatrice, coinvolta nel caso dell'ex fidanzato, squalificato per uso di sostanze illecite. La Kostner era stata ascoltata dalla Procura Antidoping lo scorso 26 settembre, in un'udienza durata ben quattro ore che aveva fatto seguito a quella di sette giorni prima in cui non si era presentata.

L'ex fidanzata di **Alex Schwazer**, 28 anni il prossimo 8 febbraio e campionessa mondiale nel 2012, è accusata di favoreggiamento ed omessa denuncia relativamente al caso di doping che ha portato alla squalifica del marciatore azzurro fino al 30 gennaio 2016.

La Procura con a capo Tammaro Maiello, ha rilevato nei confronti della Kostner discrepanze ed incongruenze tra le dichiarazioni da lei fornite e quelle rilasciare la settimana scorsa da Alex Schwazer in merito a quanto accaduto la mattina del 30 luglio 2012 a Oberstdorf.

Stando a quanto ammesso dallo stesso olimpionico della marcia, quando la Wada andò a trovarlo a Oberstdorf, la Kostner riferì che il suo fidanzato era invece a Racines mentre lui era in casa. La pattinatrice lo avrebbe fatto per motivi di privacy, almeno stando a quanto riportato dal suo stesso legale.

Così mentre l'olimpionico di Marcia a Pechino 2008 potrebbe partecipare alle **Olimpiadi di Rio de Janeiro** in programma sette mesi dopo il termine della sua squalifica, la nostra regina del ghiaccio potrebbe veder così finire la sua carriera per essere stata fedele al suo ex fidanzato e non allo sport.
