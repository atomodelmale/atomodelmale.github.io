---
author: Il Gorgonauta
comments: true
date: 2009-06-25 22:11:48+00:00
layout: post
link: http://www.atomodelmale.it/2009/06/26/michael-jackson-muore-alleta-di-50-anni/
slug: michael-jackson-muore-alleta-di-50-anni
title: Michael Jackson muore all'età di 50 anni.
wordpress_id: 5101
image: uploads/2009/06/michael-jackson.jpg
categories:
- Musica
tags:
- Michael Jackson
- Morte
---

**Michael Jackson** è morto per un probabile arresto cardiaco dopo essere stato ricoverato d'urgenza nell'ospedale universitario di Los Angeles dell'Ucla alle 21.20 (ora italiana). Il cantante è deceduto all'età di 50 anni.

Michael è stato colto da un **malore** nella sua residenza di Holmby Hills, sulle colline di Los Angeles. All'arrivo dei soccorritori il cantante già non respirava più, tanto da rendersi necessario un intervento di rianimazione cardio-polmonare.

La salute della star americana era già precaria fin dal 2007 quando gli era stata diagnosticata una grave lesione al fegato, successivamente le sue condizioni era andate peggiorando. Avrebbe poi dovuto compiere una serie di concerti a Londra, da lui stessi definiti come "la sua ultima chiamata sul palco".

Michael Jackson,**il re del pop**, detiene e probabilmente deterrà ancora a lungo numerosi record nel mondo musicale come quello relativo all'album d'esordio, _Thriller_, il più venduto nella storia di tutti i tempi o quello relativo al numero di album venduti nel mondo, ben 750 milioni.

Assieme ad una carriera di grandi successi tuttavia si sono accompagnati guai personali (2 matrimoni falliti), finanziari e giudiziari (accusato di molestie sessuali è stato poi assolto), oltre alla sua vena creativa e trasformista che l'ha portato negli anni a cambiare più volte aspetto fisico.

Ma le migliaia di fan che ora piangono per la sua morte non l'hanno mai abbandonato, in passato come nel momento della sua scomparsa.
