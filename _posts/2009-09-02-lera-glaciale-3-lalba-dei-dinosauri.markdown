---
author: Il Gorgonauta
comments: true
date: 2009-09-02 12:50:17+00:00
layout: post
link: http://www.atomodelmale.it/2009/09/02/lera-glaciale-3-lalba-dei-dinosauri/
slug: lera-glaciale-3-lalba-dei-dinosauri
title: 'L''era glaciale 3 : L''alba dei dinosauri'
wordpress_id: 5515
image: uploads/2009/09/era-glaciale-3-Manny.jpg
categories:
- Animali
- Animazione
- Cinema
tags:
- Comicità
---

**Dalla fine il principio**..

![era glaciale 3 Manny]({{ site.baseurl }}/uploads/2009/09/era-glaciale-3-Manny.jpg)

Il variegato branco costituito da **Sid** il bradipo, **Manny** ed **Elly**, i 2 mammuth, **Diego**, la tigre dai denti a sciabola e i 2 opossum **Eddie** e **Crash**, si appresta a celebrare nel proprio mondo di ghiaccio un festoso avvenimento : Elly infatti è in dolce attesa.

Mentre Manny aspetta con ansia e preoccupazione la nascita, la gravidanza riapre vecchie ferite all'interno del variegato gruppo di amici: Diego e Sid infatti si sentano abbandonati dal loro vecchio amico e decidono di andare ognuno per la propria strada.

Mentre Diego malinconicamente si allontana, Sid cerca nella valle ghiacciata nuovi amici. I tentativi falliscono miseramente ma il bradipo caduto in grotta ghiacciata trova inaspettatamente **3 uova** abbandonate. Preso da una grande voglia di maternità Sid se ne impossessa e diventa la loro mamma.

![era glaciale 3 Sid]({{ site.baseurl }}/uploads/2009/09/era-glaciale-3-Sid.jpg)

Nelle 3 uova ci cela però una grande sorpresa : esse ospitano 3 piccoli di tirannosauro, pronti a dare ascolto alla propria madre adottiva e a scatenare il panico tra i restanti abitanti della nevosa valle. Mentre Manny esorta Sid a riportare indietro i cuccioli, la loro legittima mamma, un'enorme "tirannosaura", li scova e li riporta a casa trascinando con sè l'imbranato brapido..

**Incomincia una nuova avventura**..

![era glaciale 3 dinosauro]({{ site.baseurl }}/uploads/2009/09/era-glaciale-3-dinosauro.jpg)

Manny, Elly e i 2 opossum partono immediatamente alla ricerca del loro amico e una volta giunti alla buca ghiacciata scoprono un mondo sotterraneo proprio al di sotto di quello da loro stessi abitato. Qui vivono ancora i **dinosauri**, in teoria già estinti da molto tempo. Il gruppo, a cui ben si presto si aggiungerà Diego, incomincia così la ricerca di Sid..

**Nel mondo sotterraneo**, **tra Dinosauri e mammut.**

Nel nuovo mondo Manny e & Co non si trovano certo a proprio agio : sono gli animali più piccoli e più vulnerabili, circondati da enormi esseri e da pericoli dietro ogni angolo. Le creature del mondo di sotto inoltre non sembrano di vedere di buon occhio i nuovi arrivati, visti come semplici intrusi...

**L'intrepido Buck**.

Per fortuna giunge in loro soccorso **Buck**, un furetto capitato anche esso per caso nel mondo sotterraneo. Costretto a vivere da solo, a difendersi costantemente e senza alcun amico Buck è andato "un pò" (solo??)  giù di cervello ma nonostante le sue stranezze si rivela un'intrepida guida **insostituibile** per il nostro gruppo di amici.

![era glaciale 3 Buck]({{ site.baseurl }}/uploads/2009/09/era-glaciale-3-Buck.jpg)

Buch inoltre è orbo da un occhio, perso in una lotta per la propria sopravvivenza con il terribile **Rudy,** una creatura spaventosa e gigantesca che terrorizza il mondo sotterraneo e i suoi abitanti. Da allora un dente strappato alla bestia costituisce per il furetto un formidabile "bottino di guerra".

**Scrat e ... scrattina.**

E **Scrat**? Sopravvissuto miracolosamente al termine del secondo episodio grazie al bradipo Sid lo "scoiattolo" continua la ricerca della sua amata ghianda. Ma questa volta a mettere a repentaglio la sua missione non vi sono solo ostacoli ed insidie naturali ma anche un temibile nuovo nemico ... **Scrattina**, esemplare femmina della stesse specie del nostro sfortunato moderno Willi il Coyote (con Bip Bip nel ruolo della ghianda ovviamente).

Tra i 2 si scatenerà quindi un'inevitabile lotta per l'amato frutto tra colpi bassi (che dolore!) e balzi evolutivi che accompagnerà i nostri amici lungo la loro missione di salvataggio ma Scart si ritroverà ad un certo punto a dover scegliere tra il proprio cuore e il proprio istinto "ghiandaiolo". A quale dei 2 dare ascolto?

![era glaciale 3 Scrat]({{ site.baseurl }}/uploads/2009/09/era-glaciale-3-Scrat.jpg)

**Quante risate**!

Le nuove avventure del variegato gruppetto faranno quindi molto sogghignare lo spettatore, preso da risate compulsive fin dai primi istanti della pellicola. Non ridere di fronte a tanta comicità sarà impossibile, grazie anche ad indimenticabili sketch e momenti spassosi regalati da nuovi personaggi come Buck o Scrattina. Il furetto poi per la sua eccentricità è in pratica divertimento allo stato puro.

**Per adulti e piccini! Bambini** accontentati per la straordinaria varietà di creature ed animali presenti sullo schermo, in un mondo fantastico e colorato, e adulti comodamente in poltrona di fronte ad una pellicola divertente che parla anche di maternità, di coraggio e di **amicizia**, profonda ed intensa tante da rischiare la propria vita nonostante le tante differenze.

**Citazioni a go go..**

Nell'era glaciale 3 sarà inoltre possibile assistere a innumerevoli **citazioni cinematografiche,** che gli spettatori non  mancheranno di osservare. Da Buck novello capitano Achab ossessionato da Rudy, la Moby Dich del mondo sotterraneo, a una passeggiata sopra i dinosauri modello [ ](http://it.wikipedia.org/wiki/Fred_Flintstone)Flintstone. Fino (ma non è finita qui) all'ingresso nella giungla con tanto di _"Perdete ogni speranza o voi che entrate"_, tanto per omaggiare il nostro benamato **Dante Alighieri** e la sua Divina Commedia.

**La serie continua**..

![era glaciale 3 Scrat 2]({{ site.baseurl }}/uploads/2009/09/era-glaciale-3-Scrat-2.jpg)

La serie dell'Era glaciale è giunta così alla sua terza puntata ma della sua fine non se sente affatto il bisogno. Toppo divertente il nuovo episodio per non sperare, in un futuro non troppo lontano, in una nuova esilarante avventura.

Mentre l'aggiunta di **nuovi personaggi** fornisce linfa vitale alla serie, creando nuovo divertimento, curiosità ed interesse, la decisione di collocare la nuova avventura tra i dinosauri si rivela una scelta più che azzeccata. Non è che nel nuovo mondo sotterraneo non si osservano scene narrative e spunti comici già visti in altre pellicole ma lo loro originalità risiede proprio nel collocarli in tale contesto. Non manca poi la consueta ilarità provocata vuoi dall'imbranato combina-guai **Sid/Pollon,** vuoi da taglienti battute, vuoi dai litigiosi fratelli opossum o dallo sfortunatissimo Scrat.

Insomma un piacevole e spassoso mix di personaggi, tematiche e comicità (sia verbale che fisica),  in grado di rendere **L'era glaciale 3 : L'alba dei dinosauri** uno dei film più belli e divertenti degli ultimi anni. Una pellicola che adulti e piccini proprio non potranno lasciarsi sfuggire!!!
