---
author: Il Gorgonauta
comments: true
date: 2011-01-16 07:00:31+00:00
layout: post
link: http://www.atomodelmale.it/2011/01/16/legittimo-impedimento-per-berlusconi-una-vittoria-a-meta/
slug: legittimo-impedimento-per-berlusconi-una-vittoria-a-meta
title: Legittimo impedimento, per Berlusconi una vittoria a metà.
wordpress_id: 8777
image: uploads/2011/01/2011-01-16-legittimo-impedimento-per-berlusconi-una-vittoria-a-meta.jpg
categories:
- Italia
- Legge
- Politica
tags:
- Giustizia
- Processo
- Silvio Berlusconi
---


Costituzionale si,  costituzionale no.

Alla fine la **Corte Costituzionale**, l'organo chiamato nel nostro ordinamento  a verificare l'osservava delle leggi e delle norme in esse contenute alla Costituzione e alle altre leggi costituzionali, ha raggiunto un compromesso.

Il [**legittimo impedimento**](/2010/02/03/legittimo-impedimento-legittima-diseguaglianza-ecco-la-nuova-legge-per-salvare-silvio-berlusconi/) è si costituzionale, ma solo in parte.

Se infatti la Corte lascia in piedi una legge che permette al Presidente del Consiglio la possibilità di opporre legittimamente le attività istituzionali a chi lo vorrebbe presente in tribunale, la stessa ha soppresso la speciale procedura che era stata inventata per il Cavaliere e che toglieva al Giudice ogni parola.

Viene bocciata infatti la possibilità per la presidenza del Consiglio dei Ministri di auto - certificare l'esistenza di impegni istituzionali tali da impedire la presenza del **Premier** in aula. L'attestato con una validità di 6 mesi(ma prorogabile per 3 volte) costringeva  il Giudice a rinviare il processo, senza alcuna possibilità di opporsi ad un simile rinvio.

Oggi invece non è più così.

Spetta ora al Tribunale, come per qualsiasi normale cittadino, valutare, in concreto, l'esistenza o meno di un legittimo impedimento a comparire in udienza. Resta salvo invece il largo campo degli **impedimenti** istituzionali che il Premier potrà addurre come motivazione alla sua mancanza, dagli appuntamenti internazionali ai Consigli dei Ministri, dalle Conferenze Stato - Regioni a tutte le attività preparatorie, coessenziali e conseguenziali.

La legge comunque resterà in vigore almeno per un altro mese, cioè fino quando la sentenza non verrà pubblicata sulla Gazzetta Ufficiale. Dopodiché **Silvio Berlusconi** tornerà ad essere, almeno per una volta, un comune cittadino.
