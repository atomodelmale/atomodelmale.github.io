---
author: Il Gorgonauta
comments: true
date: 2012-06-17 13:46:38+00:00
layout: post
link: http://www.atomodelmale.it/2012/06/17/prime-visioni-tutte-le-uscite-al-cinema-di-giugno-2012/
slug: prime-visioni-tutte-le-uscite-al-cinema-di-giugno-2012
title: Prime visioni, tutte le uscite al cinema di giugno 2012
wordpress_id: 11721
image: uploads/2012/06/project-x.jpg
categories:
- Cinema
- Intrattenimento
- Prime Visioni
---


Dopo il calcio spezzatino è arrivato il momento di parlare del cinema spezzatino, con uscite spalmate lungo tutto il mese di giugno, bene al di là dei classici weekend. Ecco quindi una serie di proposte per passare, nonostante il sol leone di queste tempi, una serata nel buio di una sala cinematografica.

**Project X - una festa che spacca** (6 giugno)

La festa più pazza di tutti i tempi approda sul grande schermo, nonostante la volontà degli stessi protagonisti di non renderla mai pubblica. Girato interamente tramite varie videocamere, il film è la storia di 3 liceali americani con lo scopo di realizzare la festa più spettacolare di sempre. Obiettivo a quanto pare riuscito.

**Il dittatore** (15 giugno)

L'eccentrico dittatore dello stato nordafricano di Wadiya si deve recare negli Stati Uniti per pronunciare un discorso davanti all'assemblea delle Nazioni Unite. L'uomo è accusato di aver  oppresso per anni il paese impedendo la nascita della democrazia e l'affermazione dei più elementari diritti civili. Il viaggio negli usa tuttavia prenderà per il nostro protagonista una piega inaspettata, ben lontana dagli sfarzi a cui è da sempre abituato.

**Rock of Ages**(22 giugno)

1987, Los Angeles. Una giovane ragazza entra nel più popolare rock club della metropoli, dove incontra la star del momento e se ne innamora. Riuscirà il loro amore a resistere alle dure leggi della vita di una rockstar?

**La cosa** (27 giugno)

Un gruppo di scienziati norvegesi ha rinvenuto in Antartide una nave spaziale extraterrestre seppellita tra i ghiacci. Al gruppo si unisce la paleontologa Kate Lloyd per studiare un organismo che sembra essere morto nell'impatto avvenuto migliaia di anni fa. Ma la "cosa", un parassita in grado di imitare qualsiasi forma di vita con cui entri in contatto, sta solo aspettando di risvegliarsi.

In conclusione, come tradizione, l'elenco completo delle uscite

**1 giugno**. Il Mundial Dimenticato - La vera incredibile storia dei Mondiali di Patagonia 1942 / Love & Secrets / Attack the Block / Lorax - Il guardiano della foresta / Viaggio in Paradiso / La guerra è dichiarata / Killer elite / Margaret / Marilyn.

**5 giugno**. La vita negli oceani.

**6 giugno**. Project X - una festa che spacca.

**8 giugno**. La carica dei 101 (versione digitale 2D) / Project X - una festa che spacca / 7 days in Havana / W.E. Edward e Wallis / La mia vita è uno zoo.

**12 giugno**. Klitschko.

**13 giugno**. La bella e la bestia (versione 3D).

**15 giugno**. Il dittatore / Le paludi della morte / C'era una volta in Anatolia / 21 Jump Street / Adorabili amiche / Paura / Benvenuto a bordo / Venti anni.

**13 giugno**. La bella e la bestia (versione 3D).

**20 giugno**. Maìn la casa della felicità / Rock of Ages / Chernobyl Diaries / The Blues Brothers (versione restaurata).

**21 giugno**. Cronaca di un assurdo normale.

**22 giugno**. Detachment - Il distacco / Un amore di gioventù / Chef.

**26 giugno**. Marley.

**27 giugno**. L'amore dura tre anni / Qualche nuvola.

**29 giugno**. I tre marmittoni / La cosa / Il cammino per Santiago.

**30 giugno**. Cenerentola.

e il trailer a caso del mese

