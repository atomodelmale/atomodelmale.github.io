---
author: Il Gorgonauta
comments: true
date: 2013-01-11 15:06:32+00:00
layout: post
link: http://www.atomodelmale.it/2013/01/11/fringe-la-quinta-e-ultima-stagione-trasmessa-in-italia-dal-17-febbraio/
slug: fringe-la-quinta-e-ultima-stagione-trasmessa-in-italia-dal-17-febbraio
title: Fringe, la quinta e ultima stagione trasmessa in Italia dal 17 febbraio
wordpress_id: 12662
image: uploads/2012/10/fringe-5-il-primo-poster.jpg
categories:
- Serie e Programmi TV
tags:
- Fringe
- Mediaset Premium
---

La quinta e ultima stagione di **Fringe** sarà trasmessa in Italia a partire dal **17 febbraio** e andrà in onda sul canale a pagamento **Steel** della piattaforma Mediaset Premium. Si conclude così la lunga attesa dei fan della serie, ansiosi di vedere come andrà a finire e come sarà il mondo del futuro.

La stagione è composta solo da 13 episodi e se in Italia è ancora inedita, negli Stati Uniti è già stata trasmessa in chiaro a partire da settembre dello scorso anno. In America il gran finale è atteso fra pochi giorni, il 18 gennaio, mentre nel nostro paese, per conoscerlo, bisognerà attendere almeno fino a maggio.

La stagione è ambientata nel futuro, nel 2036, come gìà anticipato in un episodio della quarta stagione. Gli osservatori hanno conquistato il mondo e la vecchia squadra di Fringe entrerà a far parte della resistenza. Il piano per sconfiggerli si cela ancora una volta nella mente sconvolta di Walter, liberato dall'ambra in cui si era rinchiuso per sfuggire al nemico.

Del gruppo fa parte ora anche Henrietta, la figlia di Peter e di Olivia (quale delle due?), la prima a trovare e liberare dall'ambra la vecchia squadra speciale dell'Fbi. Anche Olivia si unirà al gruppo, seppur in momento successivo come racconta il primo episodio della quinta stagione.

Tutto ancora da scoprire il finale di stagione, se la serie si concluderà con la sconfitta degli osservatori (e con o senza il sacrificio di uno tra Walter, Peter o Olivia) o il loro trionfo.
