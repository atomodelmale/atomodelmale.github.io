---
author: thesave
comments: true
date: 2009-12-26 07:00:30+00:00
layout: post
link: http://www.atomodelmale.it/2009/12/26/call-of-duty-modern-warfare-2/
slug: call-of-duty-modern-warfare-2
title: 'Call of Duty: Modern Warfare 2'
wordpress_id: 6284
image: uploads/2009/12/Call-of-Duty.jpg
categories:
- Guerra
- Videogiochi
tags:
- Afghanistan
- Armi
- Call Of Duty
- FPS
- Nucleare
- Russia
- Sparatutto
---

<blockquote>"Same shit… new day"</blockquote>

_Gen. Shepherd_

**Quando il dovere chiama![]({{ site.baseurl }}/uploads/2009/12/Call-of-Duty.jpg)** Call Of Duty: Moden Warfare 2 **, titolo oltremodo lungo per la sesta incarnazione della serie di sparatutto partorita nell'ormai lontano 2003 dal prolifico team di** Infinity Ward **.**

![]({{ site.baseurl }}/uploads/2009/12/CallOfDuty.jpg)

Nata sotto il segno della **seconda guerra mondiale** ed attingendo a piene mani da war-movie come "**Il nemico alle porte**", "**Salvate il soldato Ryan**" e dalla serie televisiva "**Band of Brothers**", **Call Of Duty** diventa ben presto campione d'incassi, al quale seguono a ruota altri due capitoli incentrati sempre sul secondo conflitto mondiale.

Solo nel 2007 Infinity Ward decide di abbandonare l'ambientazione anni '40 per passare a qualcosa di più moderno, appunto: **Modern Warfare**.

Il quarto capitolo, collocato in un **ipotetico  presente**, vede impegnati **Marines** e agenti **SAS** (Special Air Service) in un conflitto intestino tra i paesi occidentali ed un'alleanza tra **ultra**-**nazionalisti  russi** e **terroristi  islamici**.

Con 14 milioni di copie vendute in tutto il mondo il gioco si è rivelato un grande successo, rilanciando l'interesse per la serie COD (Call Of Duty).

**Chiamata al Dovere: Guerra Moderna 2**

![]({{ site.baseurl }}/uploads/2009/12/Call_of_Duty_Modern_Warfare_2-03.jpg)

Modern Warfare 2 si colloca a 5 anni dagli accadimenti del primo capitolo, l'esercito regolare **U.S.A.** è impegnato sul **fronte afghano**, mentre la **Russia** è dominata dal **partito ultra-nazionalista** combattuto nel capitolo precedente.

Ritroviamo personaggi del primo episodio come "**Soap**" McTavish, il capitano **Price** ed il generale **Shepherd** impegnati in una corsa contro il tempo per scongiurare – prima –  e vincere – dopo – una vera e propria **terza guerra mondiale**, che porterà i protagonisti di questo nuovo capitolo dalle **desertiche città afghane**, alle **affollatissime favelas brasiliane**, fino alle **fredde lande della steppa Russa**.

L'intreccio della storia – "**Per la Cronaca**" – è degno dei migliori James Bond e devo dire di esserne rimasto piacevolmente sorpreso.

Se la storia del primo episodio era **più che un semplice pretesto** per legare le missioni e costringere il giocatore a crivellare di colpi digitali i cattivoni di turno, il plot del secondo capitolo **accalappierà l'interesse degli utenti** che, più che per l'azione fine a sé stessa, si ritroveranno a completare freneticamente ogni sessione di gioco per avanzare nella storia e dipanare una matassa dall'intreccio bizantino.

**Who Dares Wins**

![]({{ site.baseurl }}/uploads/2009/12/Call_of_Duty_Modern_Warfare_2-02.jpg)

Oltre ad un arsenale spropositato – una cosa come 50 tra armi da fuoco, scudi anti-sommossa e granate varie – ed una **grafica** sempre ai **massimi  livelli**, il nuovo capitolo della serie Moden Warfare convince soprattutto per le finezze.

Musiche studiate per descrivere ogni fase della battaglia e suoni di armi ed esplosioni efficaci e mai esagerati.

La grande dovizia impiegata dagli sviluppatori per infondere un "**anima**" ai propri **personaggi** – tanto quelli principali quanto quelli secondari – si riflette in un **livello  di  coinvolgimento** ancora più immersivo dei precedenti (in più di un frangente sembra di essere protagonisti di un film interattivo).

Ottima infine l'introduzione di piccole **sessioni  alternative  di  gioco** in cui è richiesto uno "**sforzo**" fisico direttamente all'utente a forza di rocamboleschi colpi di mouse.

Ad arricchire ancora il gustoso piatto preparato da Infinity Wards si aggiungono un **eccellente  sistema** di gioco **multiplayer** ed una campagna – "Operazioni Speciali" – che riprende in chiave **cooperativa** le azioni più salienti della campagna singola.

E voi che aspettare a caricare il vostro fido SCAR e buttarvi nella mischia?!
