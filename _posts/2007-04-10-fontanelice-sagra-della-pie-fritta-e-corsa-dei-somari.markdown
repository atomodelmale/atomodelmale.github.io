---
author: Il Gorgonauta
comments: true
date: 2007-04-10 13:29:00+00:00
layout: post
link: http://www.atomodelmale.it/2007/04/10/fontanelice-sagra-della-pie-fritta-e-corsa-dei-somari/
slug: fontanelice-sagra-della-pie-fritta-e-corsa-dei-somari
title: 'Fontanelice : sagra della piè fritta e corsa dei somari.'
wordpress_id: 750
image: uploads/2008/10/fontanelice_piazza.jpg
categories:
- Blog
- Imola e Dintorni
tags:
- Fontanelice
- Sagra
---

Il 9 aprile 2007 si è tenuta la 51° edizione della sagra della piè fritta che dal 1956 si tiene ogni lunedì dell'angelo a Fontanelice nel cuore del paese.
La festa nasce all'indomani della seconda guerra mondiale, quando gli abitanti del paese, per dimenticare i lutti del conflitto, decidono di dar vita a una festa paesana. Si decide che verrà distribuita la piadina fritta , tipica del luogo e che l'ingresso sarà gratuito. La tradizione da allora si è consolidata ed attira ogni anno migliaia di persone. La sagra è accompagnata dalla tradizionale corsa dei somari, che sancisce il rione vincente della vallata. La gara viene svolta con l'ausilio di fantini improvvisati e di questi animali, preziose braccia dei contadini di un tempo.

L'edizione di quest'anno sarà ricordata per l'afflusso record di pubblico, infatti le presenze stimate nella giornata sono state 10.000. A detta degli organizzatori sono stati consumati dodici quintali di impasto e 6 di olio per preparare la mitica piè fritta. All'evento ha partecipato anche la tv, sia a livello regionale che nazionale. Presenti inoltre bancarelle e il corpo Bandistico e Folcloristico di Dozza accompagnato dagli s'ciucarèn (frustatori), che hanno seguito i somari lungo il Paese, e poi nel tradizionale luogo dove vengono effettuate le corse ossia l'asinodromo.

Il Gorgonauta.
