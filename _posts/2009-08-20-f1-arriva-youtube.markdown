---
author: Il Gorgonauta
comments: true
date: 2009-08-20 18:03:02+00:00
layout: post
link: http://www.atomodelmale.it/2009/08/20/f1-arriva-youtube/
slug: f1-arriva-youtube
title: F1, arriva YouTube.
wordpress_id: 5394
image: uploads/2009/08/2009-08-20-f1-arriva-youtube.jpg
categories:
- Sport
tags:
- Formula 1
- YouTube
---

Al **Mondiale 2010** di **Formula 1** ci sarà una **scuderia statunitense**, chiamata US F1. Finanziata da **Chad Hurley**, co-fondatore del celebre sito di condivisione di video **YouTube**. Se quest'ultimo è stato venduto a papà Google nel 2006, Hurley ha comunque mantenuto la carica di amministratore delegato all'interno della società cui fa capo YouTube.

La prima scuderia interamente a stelle e strisce fondata dal tecnico Ken Anderson e dal giornalista Peter Windsor nel 2009 avrà quindi un celebre sponsor a disposizione (anche se non è ancora chiaro se beneficerà di una sponsorizzazione diretta da parte di YouTube) e potrà dedicarsi alla ricerca di piloti e tecnici di alto livello per fare buona figura nel prossimo mondiale.

La scuderia Usa d'altronde non nasconde i propri sogni di gloria e punta entro breve tempo ad ottenere importanti vittorie in gara e non solo. Progetti ambiziosi che dovranno tuttavia scontrarsi con la realtà di tanti avversari agguerriti e con molta più esperienza, pronti in pista a dare battaglia.
