---
author: thesave
comments: true
date: 2007-10-26 09:14:23+00:00
layout: post
link: http://www.atomodelmale.it/2007/10/26/i-want-you-for-wikipedia/
slug: i-want-you-for-wikipedia
title: I want you for Wikipedia
wordpress_id: 854
image: uploads/2008/10/want-you.png
categories:
- Blog
tags:
- Donazione
- Enciclopedia
- Fondazione
- Fondi
- Paypal
- Soldi
- Wikipedia
---

Come ogni fine anno, la **Fondazione Wikimedia**, che è l'organizzazione senza fini di lucro che sta alla base della gestione economica della "**mai-abbastanza-osannata**" [**Wikipedia**, ](http://it.wikipedia.org)la famosissima **enciclopedia libera e gratuita** online, si è lanciata nella campagna per la raccolta fondi necessari al mantenimento dei server e dei servizi di hosting.

Personalmente è già il secondo anno che do una (seppur piccola) offerta alla causa e vi spiego subito il motivo: in primo luogo perché penso che Wikipedia sia un progetto di **civiltà** assolutamente **straordinario**: niente imposizioni o tassazioni statali, niente dogane o editori esigenti, solo persone che hanno capito che la cultura è un bene preziosissimo e che è importante condividerlo.

Secondo, ogni volta che ho un dubbio/domanda/voglia-di-sapere su qualcosa, oltre a consultare **zio Google**, una capatina dalle parti di **zia Wikipedia** la faccio sempre e di solito trovo più di quello che cercavo, perciò mi sembra doveroso da parte mia dare il mio personale contributo alla causa.

I modi per donare un po' di spicci alla fondazione sono 4: **PayPal**, **Moneybookers**, tramire **bonifico bancario** o **assegno** a mezzo posta, in tutti i casi si può **chiedere di rimanere anonimi**.

Oltretutto l'anno scorso mi hanno anche mandato gli auguri per natale:)

Di solito non mi piace fare proseliti, ma in questo caso ho preferito fare uno strappo alla regola piuttosto che pensare solo a me stesso, e poi, come ho scritto nel commento della donazione:

## "[**Knowledge is like sex, free is better**](http://wikimediafoundation.org/wiki/Donazioni)"
