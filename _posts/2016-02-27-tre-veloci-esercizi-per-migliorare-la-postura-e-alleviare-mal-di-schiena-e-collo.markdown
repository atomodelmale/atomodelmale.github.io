---
author: thesave
comments: true
date: 2016-02-27 13:20:36+00:00
layout: post
link: http://www.atomodelmale.it/2016/02/27/tre-veloci-esercizi-per-migliorare-la-postura-e-alleviare-mal-di-schiena-e-collo/
slug: tre-veloci-esercizi-per-migliorare-la-postura-e-alleviare-mal-di-schiena-e-collo
title: Tre veloci esercizi per migliorare la postura e alleviare mal di schiena e
  collo
wordpress_id: 16539
image: uploads/2016/02/exercise-e1456578609463.jpg
categories:
- Salute
tags:
- esercizi
- Ufficio
---

Abbiamo già trattato la questione di avere una [buona postura](/2015/11/26/una-postura-che-evita-mal-di-schiena-e-cervicali-dovute-alluso-inteso-degli-smartphone/) e proposto [esercizi](/2011/02/27/emicrania-cervicale-e-mal-di-schiena-come-batterli-migliorando-la-propria-postura/) che possono evitare ed alleviare i sintomi legati ad una cattiva postura.

Se sentite dolore a schiena e collo e volete una soluzione veloce per "sciogliere" i dolorosi nervi, magari provati da ore passate con la testa a penzoloni davanti a monitor e smartphone --- ma la soluzione migliore è sempre la prevenzione, prendetevi le vostre pause --- l'utente di YouTube [rekrain](https://www.youtube.com/channel/UCI__rzwfWqQ_rkoDe3X6VgA) propone questi brevissimi esercizi che si possono fare in 3 minuti e che richiedono solo un muro contro il quale appoggiare la schiena.

[embed]https://youtu.be/LT_dFRnmdGs[/embed]

Gli esercizi sono molto semplici e riguardano l'attivazione della muscolatura e la distensione dei nervi delle vertebre cervicali (parte alta della schiena e del collo).

## Gli esercizi

Per prima cosa, bisogna trovare un muro libero contro il quale possiamo appoggiarci con la schiena. Portate indietro la testa in modo che tocchi la parete dietro di voi e al contempo spingete verso il basso il mento, come per toccare la base del collo (se la vostra postura non vi permette di toccare il muro con la testa, usate un piccolo cuscino). Una volta in posizione, fate questi tre esercizi per 3 volte:

  * 10 ripetizioni: tenete le braccia a 45 gradi rispetto al corpo, coi palmi delle mani verso il basso. Ora muovete le braccia verso l'alto fino ad arrivare ad un angolo di 45 gradi tra le braccia e la testa. Riportate in basso le braccia alla posizione iniziale;

  * 10 ripetizioni: braccia lungo i fianchi, palmo della mano rivolto verso il basso, sollevare le braccia sopra il livello della spalla, poi piegare i gomiti e mettere le mani sulle orecchie. Riportante in basso le braccia in posizione iniziale;

  * 10 ripetizioni: braccia lungo i fianchi, alzate un braccio il più che potete, fate finta di afferrare qualcosa e ti tirarlo verso il basso (intuitivamente, è il gesto che fareste salendo su una scala a pioli). Una volta raggiunta la posizione iniziale, eseguite l'esercizio con l'altro braccio.

Ricordatevi, durante tutti gli esercizi, di mantenervi con gambe, schiena e collo aderenti al muro, spingendo il mento verso il basso.

Ho personalmente provato l'esercizio e i benefici si sentono subito --- insieme ai vari scricchiolii della schiena e delle braccia, ahimè la vecchiaia!
In particolare, se fate gli esercizi prima di rimettervi alla scrivania, noterete subito la tendenza ad assumere una migliore postura. Per massimizzarne i benifici effetti, l'utente rekrain suggerisce di eseguire gli esercizi un paio di volte al giorno.
