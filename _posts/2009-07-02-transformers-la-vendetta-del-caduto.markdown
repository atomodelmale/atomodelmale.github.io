---
author: thesave
comments: true
date: 2009-07-02 15:03:10+00:00
layout: post
link: http://www.atomodelmale.it/2009/07/02/transformers-la-vendetta-del-caduto/
slug: transformers-la-vendetta-del-caduto
title: Transformers - La vendetta del caduto
wordpress_id: 5143
image: uploads/2009/07/Optimus-Prime.jpg
categories:
- Azione
- Cinema
- Fantascienza
tags:
- Megan Fox
- Michael Bay
- Robot
- Shia LaBeouf
---

Sequel del record d'incassi dedicato all'omonimo brand dei robottoni della Hasbro, "**Transformers - La vendetta del caduto**" riporta nuovamente sul grande schermo Sam, Mikaela e qualche migliaio di tonnellate di acciaio semovente ad animare le epiche battaglie tra i buoni **Autobots** ed i perfidi **Decepticons**.

**Mooore of the same**

![Optimus Prime]({{ site.baseurl }}/uploads/2009/07/Optimus-Prime.jpg)

Ad Hollywood, quando un film diventa un **blockbuster**- cioè fa fare tanti soldini ai suoi produttori - è inevitabile che si continui a sfornare sequel (o prequel) espandendo la storia che aveva tanto appassionato il pubblico, **sfruttando la scia del successo**.

"More of the same", di più dello stesso insomma, ed è proprio questo quello che fa, **in proporzioni dissimili da quelle del predecessore**, il nuovo film di Micheal Bay.

![Sam&Mikaela]({{ site.baseurl }}/uploads/2009/07/SamMikaela.jpg)

Ritroviamo quindi l'impacciato **Sam** (Shia LaBeouf) che cerca di vivere una vita normale con la propria ragazza, la bellissima bomba-sexy **Mikaela** (Megan Fox) - di cui mi sarò innamorato una decina di volte durante il film - in procinto di **partire per il college**, Sam trova una scheggia dell'**AllSpark**(il cubo oggetto del desiderio di Autobots e Decepticon della prima pellicola) e toccandola scatena **una serie disastrosa di eventi**.

Mentre gli Autobots lavorano a braccetto col governo degli Stati Uniti per **mettere fine alla minaccia dei Decepticons**, annientando ogni robottone nemico sulla faccia della terra, **Megatron**, nemesi di **Optimus Prime** - leader degli Autobots, **viene riportato in vita** per adempiere al proprio compito: uccidere l'ultimo Prime (Optimus per l'appunto) e consentire a **The Fallen** (il caduto del titolo del film) di tornare sulla terra ed ottenere la propria vendetta.

**Qui Optimus Prime**

![OptimusVsMegatron]({{ site.baseurl }}/uploads/2009/07/OptimusVsMegatron.jpg)

Che dire, film **fracassone** e dalla **trama** veramente **risicata**, a risentirne maggiormente sono i personaggi principali che sembrano mossi da un burattinaio piuttosto che da un consolidato plot, **sballottati qua e là** per il mondo alla ricerca di un non ben determinato obiettivo alla cui soluzione sono arrivati dopo nemmeno 10 secondi di ragionamento: ok essere perspicaci, ma questo rasenta il ridicolo!

Come dicevo prima, questo sequel tenta di **ricreare la fortunata miscela di azione, sentimenti e risate** che aveva caratterizzato il primo capitolo, fallendo nella calibrazione degli ultimi due: se da un lato **la relazione tra Sam e Mikaela è posticcia** e in molti frangenti forzata, sono veramente poche le volte in cui i personaggi strappano un autentico sorriso, vuoi per l'**assurdità dei** loro **comportamenti** o per l'incoerenza di certe scene, la maggior parte degli sketch mancano della spontaneità tipica dell'avventura precedente.__ __

Certo non sconsiglio di andarlo a vedere, ammetto che sia un po' troppo lungo - **150 minuti** sono veramente tanti per una storia così lineare - ma se si cerca di passare una serata tra **azione**(moooolta), **belle ragazze** (credo che sia il film dove viene pronunciata più spesso la parola "gnocca") e **qualche risata** è il film adatto, non mancando di far felici gli appassionati degli scontri tra robottoni, dato che ad ogni piè sospinto i cari ammassi di ferraglia se le suonano di santa ragione.
