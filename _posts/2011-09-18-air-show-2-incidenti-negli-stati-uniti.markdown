---
author: Il Gorgonauta
comments: true
date: 2011-09-18 19:06:06+00:00
layout: post
link: http://www.atomodelmale.it/2011/09/18/air-show-2-incidenti-negli-stati-uniti/
slug: air-show-2-incidenti-negli-stati-uniti
title: Air Show, 2 incidenti negli Stati Uniti.
wordpress_id: 10485
image: uploads/2011/09/incidente-reno-air-show.jpg
categories:
- Notizie
tags:
- Aereo
- Incidente
- Usa
---


A distanza di poche ore dal primo incidente una nuova disgrazia colpisce una manifestazione aerea con velivoli storici degli Stati Uniti. Nello schianto, avvenuto a Martinsburg, in West Virghinia, il pilota dell'aereo è rimasto ucciso mentre nessun spettatore è rimasto coinvolto.

Le immagini del nuovo incidente mostrano l'aereo coinvolto nello schianto incrociarsi con un altro durante una manovra.  Qualcosa tuttavia va per il verso sbagliato (forse in aria avviene una collisione tra i 2 velivoli) e l'aeroplano precipita al suolo in una palla di fuoco.

Si aggrava invece il bilancio dell'incidente avvenuto ieri a Reno, in Nevada, durante la manifestazione intitolata Reno Air Races. In quell'occasione un P51 Mustang, caccia risalente alla seconda guerra mondiale, si è schiantato al suolo, provocando la morte del pilota e di almeno 9 spettatori, investiti dai detriti prodotti dallo schianto.

L'incidente sarebbe dovuto ad un guasto ai comandi e il pilota dell'aeroplano, resosi conto della gravità della situazione e dello schianto imminente, avrebbe cercato di portare l'aereo lontano dagli spettatori, riuscendoci però solo in parte.

Non è la prima volta che si verifica una tragedia simile. Nel 1964 i morti furono 19.
