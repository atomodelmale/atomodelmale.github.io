---
author: Il Gorgonauta
comments: true
date: 2009-09-15 14:43:35+00:00
layout: post
link: http://www.atomodelmale.it/2009/09/15/drag-me-to-hell/
slug: drag-me-to-hell
title: Drag Me to Hell.
wordpress_id: 5631
image: uploads/2009/09/Drag-Me-to-hell-poster.jpg
categories:
- Cinema
- Horror
- Thriller
tags:
- Inferno
- Maledizione
---

**Un tranquillo giorno di lavoro. Christine** è una giovane impiegata che lavora in una **banca** di Los Angeles. Il posto di vice direttore è vacante e la ragazza lo contende ad un proprio collega. Un giorno per far colpo sul direttore ed ottenere l'ambita promozione Christine nega un **prestito** ad un**'anziana donna**, la signora **Ganush**, condannandola così alla perdita della propria abitazione.

**Vendetta! tremenda Vendetta!**

La donna ritiene di aver subito un torto da Christine, essere stata umiliata in pubblico dalla ragazza, e decide così di vendicarsi  lanciandogli contro una **potente maledizione** secondo la quale entro 3 giorni un demone maligno, una **Lamia**, verrà a cercarla per prendere la sua anima e trascinarla all'**inferno**.

Tra l'**incredulità** del proprio ragazzo e la comparsa di **segnali premonitori** sempre più visibili e violenti Christine sarà così costretta a chiedersi fino a quanto potrà spingersi per salvare la propria vita.

**Una scelta sbagliata.**

La povera Christine, viso d'angelo e tante buone intenzioni, sul lavoro cerca sempre di aiutare il prossimo ma questa volta deve decidere se pensare prima a se stessa e alla propria carriera. Una delle tante scelte quotidiane, in questo caso piena di terribili conseguenze, che segnano il percorso personale di ciascun individuo.

Christine purtroppo sceglie male e deve pagare per il suo sbaglio, un piccolo errore che zittisce la propria buona coscienza e condanna alla maledizione eterna. Basta poco per essere spediti all'inferno!![Drag Me To Hell]({{ site.baseurl }}/uploads/2009/09/Drag-Me-To-Hell.jpg)

**Vermi, liquami di ogni sorta e visite notturne al camposanto!**

3 giorni,72 ore di paura e terrore. Tra insetti invadenti, dentiere, liquidi di ogni sorta, strani rumori, strane voci e sedute spiritiche Christine ne subirà di tutti i colori, prendendo botte a destra e manca. Senza dimenticare la carognosa vecchietta, appostata dietro ogni angolo, sempre pronta a perseguitarla e malmenarla.

Non mancheranno però tra tanto terrore momenti più divertenti, tra caprette indemoniate, spiacevoli cene di famiglia, lotte all'ultimo sangue tra Christine e la signora Ganush in un mix di violenza, malvagità e assurdità.

Insomma un horror che mescola saggiamente terrore psicologico e visivo, senza eccedere nell'uno o nell'altro, e che non scade, se non con rare eccezioni, in corpi smembrati da chirurghi pazzi o macellai armati di motosega.
