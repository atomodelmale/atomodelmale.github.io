---
author: Il Gorgonauta
comments: false
date: 2007-06-28 13:10:15+00:00
layout: post
link: http://www.atomodelmale.it/2007/06/28/anticipazioni-indiana-jones-4/
slug: anticipazioni-indiana-jones-4
title: 'Anticipazioni : Indiana Jones 4.'
wordpress_id: 786
image: uploads/2008/10/indiana-jones.jpg
categories:
- Avventura
- Azione
- Blog
- Cinema
tags:
- Harrison Ford
- Indiana Jones
- Steven Spielberg
---

Sono incominciate proprio in questo mese (26 giugno) le riprese per il 4 capitolo della saga di **Indiana Jones**. Alla fine Harrison Ford, grande sostenitore del progetto, è riuscito a convincere  Steven Spielberg e George Lucas, la terribile coppia creatrice di grandi successi, che avranno nelle loro mani rispettivamente la regia e la produzione. I 2 torneranno a riunirsi dopo aver diretto insieme i primi 3 episodi che raccontavano le avventure dell'archeologo più famoso e divertente del mondo.

Per il momento ancora poche le certezze : la data di uscita del film, maggio 2008, il luogo delle riprese, l'India e alcuni **protagonisti** della pellicola. A fianco di Indiana Jones stavolta troveremo la bella Cate Blanchett, di cui si ignora ancora il ruolo, mentre probabilmente non ci sarà Sean Connery, il padre di Indy, anche se ancora tutto è possibile. Personalmente spero di rivederlo, in quanto nel terzo episodio è stato bravissimo e ha dato alla pellicola grande spessore. Si escludono inoltre ritorni di personaggi dai capitoli precedenti (ad es. Karen Allen alias Marion Ravenwood in Indiana Jones - I predatori dell'arca perduta) e la figura di Natalie Portman, indicata come la possibile figlia del dottor Jones.

Del tutto segreta invece la **trama**. In questo caso possiamo fare solo delle ipotesi. Ecco cosa si vocifera su Internet.

1.Il titolo del film potrebbe essere _Indiana Jones e la città degli dei_. La storia prenderebbe spunto da un libro di Erich von Däniken  «Gli extraterrestri torneranno» (1968) in cui si narra la visita compiuta dagli ET sulla terra migliaia di anni fa. Durante il loro soggiorno essi crearono la razza umana modificando il codice genetico delle scimmie e perciò vennero adorati a lungo dagli uomini. Il film partirebbe proprio con un lotta tra Indiana Jones e agenti segreti russi nella nota base segreta Usa dell'area 51, in cui molti ritengono siano racchiusi gli alieni. Personalmente ritengo molto fantasiosa questa ipotesi in quanto Indiana Jones mi sembra poco propenso alla ricerca degli alieni e poi noto alcune incomprensioni. Agenti russi nell' Area 51, subito dopo la guerra? ma non c'era la guerra fredda? Comunque tutto è possibile.

2.Alcuni parlano di _Indiana Jones e il destino di Atlantide_ (o e il continente perduto). La base è il videogioco anonimo, che cronologicamente rappresenta il seguito non cinematografico della saga, essendo uscito nel 1992, 3 dopo l'ultimo film. In questo caso l'ipotesi è più plausibile in quanto nei precedenti episodi Indiana Jones è sempre andato alla ricerca dei grandi miti e leggende del passato.

3.Si è ipotizzato un _Indiana Jones o alla ricerca dei 10 comandamenti_, con la figura di Mosè al centro della trama (ma qui ci sarebbe un conflitto di interessi con il primo episodio ) _o del giardino dell'Eden_, con la vicenda di Adamo ed Eva al centro della pellicola (titolo in questo caso Indiana Jones e il giardino della vita).

4.Infine ricordiamo il gioco _Indiana Jones e la tomba dell'imperatore_ che potrebbe dare molte possibilità agli sceneggiatori.

Queste le ipotesi ma di sicuro il film sarà pieno di azione e avventura, si svolgerà in varie parti del mondo e vedremo un archeologo più vecchio (sono passati ben 18 anni dall'ultima avventura) ma ancora curioso e intraprendente. Si dice che la pellicola sarà ambienta nel secondo dopoguerra perciò non ci saranno più i cari nazisti bensì nuovi nemici (i sospetti si concentrano sui sovietici, in caso di ritorno al passato il perfido Impero giapponese si potrebbe contrapporre al dottor Jones). Niente computer grafica ma stuntman come è successo nelle 3 avventure precedenti.

Insomma tante le voci, poche le certezze. A noi non rimane che attendere, curiosissimi. Personalmente amo un sacco questo personaggio, che rappresenta per me un un grande modello. Non faccio l'archeologo, ma se lo facessi costui sarebbe sempre nei miei pensieri. Mi piacciono le sue avventure, che vorrei vivere e le sue storie, piene di azione. D'altronde chi non vorrebbe una vita avventurosa come la sua : Indy è tutti noi, anche lui lavora dietro una scrivania ma appena può scappa per risolvere antichi misteri e conquistare donne bellissime. Amo infine la sigla perché appena la sento tutta la fantasia e l'idealismo che c'è in me esplode e diventa gioia.

Non vedo l'ora di rivederti mitico dottor Jones.

Il Gorgonauta.
