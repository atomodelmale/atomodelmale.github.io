---
author: Radio Rebelde
comments: true
date: 2016-05-28 11:47:06+00:00
layout: post
link: http://www.atomodelmale.it/2016/05/28/formula-1-2017-imola-ci-prova/
slug: formula-1-2017-imola-ci-prova
title: Formula 1 2017. Imola ci prova
wordpress_id: 16799
image: uploads/2016/05/imola_ipotesi_ritorno_2015.jpg
categories:
- Motori
- Sport
tags:
- '2017'
- Formala 1
- Imola
---

Imola fa sul serio e ora è arrivata la conferma ufficiale. Dopo mesi di voci sul ritorno della Formula 1, ecco che arriva la notizia riportata da _Il Resto del Carlino_ dell'invio della richiesta ufficiale di candidatura da parte del Presidente di **Formula Imola**,_Uberto Salvatico Estense_, indirizzata all'ACI e alla FOM per la prossima stagione.

La mossa di Formula Imola, non è piaciuta al presidente dell'Aci, **Angelo Sticchi Damiani** che non ha mai mascherato la sua preferenza per Monza.
Sta di fatto che che la gara nel circuito brianzolo costa di più di quella lungo le sponde del Santerno. L'Aci è un ente pubblico, inoltre nelle ultime ore il presidente della regione Lombardia Maroni ha dichiarato che anche la Regione interverrà affinchè il Gran Premio d'Italia rimanga a Monza.

Non si capisce perchè, viste le difficolta di Monza, non si operi per un altra scelta come quella di Imola che non prevede ulteriori costi di finanza pubblica visto che Formula Imola è una società non gestita dalla Aci o forse sta proprio qui il motivo?
Sicuramente questo tira e molla tra Imola e Monza non fa altro che il gioco di Ecclestone, che chiede per il Gp di Italia circa 22 milioni.
Non sarebbe più conveniente organizzare un Gp a testa ad anni alterni? Molto probabilmente sì, ma siamo in Italia dove cooperare per un bene comune non è concepito.
