---
author: Il Gorgonauta
comments: true
date: 2009-05-26 11:54:32+00:00
layout: post
link: http://www.atomodelmale.it/2009/05/26/playboy-si-mette-in-vendita/
slug: playboy-si-mette-in-vendita
title: Playboy si mette in vendita.
wordpress_id: 4845
image: uploads/2009/05/playboy_logo_sex.jpg
categories:
- Internet
- Società
tags:
- Playboy
- Rivista
- Sesso
- Usa
---

**Conigliette** a spasso e nessun maniero dove passare le proprie spensierate giornate con il patron Hugh Hefner. Questo il destino delle ragazze di **Playboy**?

La celebre rivista americana dedicata al pubblico maschile, fondata nel 1953 da Hefner, si trova infatti in cattive acque. A causa del calo delle vendite e dei pochi introiti pubblicitari raccolti Playboy è ora in **vendita** per 300 milioni di dollari.

Nonostante in Usa il mensile sia ancora quello più venduto, tra il 2002 e il 2008  ha perso almeno 600.000 lettori. A nulla è servito stringere i denti, eliminando personale e sedi distaccate.

Quali le ragioni del **declino**? Oltre alla crisi economica che taglia costi non essenziali il **web** rappresenta probabilmente il mortale nemico numero 1, dato che offre materiale erotico e non solo, anche gratuitamente, a chiunque sia in grado di pagare una connessione alla rete Internet.

In passato comprare una rivista per soli maschietti e nasconderla sotto il letto rappresentava per milioni di giovani il modo per accedere al sesso, sfidare la morale e tutto quanto era proibito da genitori e parroci. Anche per questo Playboy ottenne un grande successo.

Oggi tuttavia il mondo è cambiato. In Usa come in Europa o Giappone basta un computer, un monitor e una connessione per ottenere tutto il sesso e l'erotismo desiderato. Assenso delle Conigliette o meno.
