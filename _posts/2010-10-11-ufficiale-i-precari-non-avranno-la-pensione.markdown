---
author: Radio Rebelde
comments: true
date: 2010-10-11 20:37:00+00:00
layout: post
link: http://www.atomodelmale.it/2010/10/11/ufficiale-i-precari-non-avranno-la-pensione/
slug: ufficiale-i-precari-non-avranno-la-pensione
title: 'Ufficiale: I precari non avranno la pensione! '
wordpress_id: 8122
image: uploads/2010/10/inpssuw6.jpg
categories:
- Economia
- Italia
- Società
tags:
- Inps
- Pensione
- Precariato
---

**Inps**: I Precari Saranno Senza Pensione.

La notizia viene affermata dallo stesso Presidente dell'istituto di Previdenza, _Antonio Mastropasqua_, che ha risposto a chi gli chiedeva come mai l'INPS non fornisce ai precari la simulazione della loro pensione futura come fa con gli altri lavoratori : - _"Se dovessimo dare la simulazione della pensione ai parasubordinati rischieremmo un sommovimento sociale"._

La verità è che col sistema contributivo, i trattamenti maturati da collaboratori e consulenti non arrivano alla pensione minima. Anche se i precari riuscissero a non perdere neppure un anno di contribuzione non arriverebbero al traquardo della minima pensione e i loro soldi, che stanno versando nelle casse dell'Inps, serviranno solamente a pagare coloro che stanno maturando gli anni per andare in pensione.

L'Inps invierà, la prossima settimana, circa 4 milioni di lettere ai parasubordinati, dopo quelle spedite a luglio ai lavoratori dipendenti, per spiegare come consultare on line la posizione previdenziale personale. Per verificare, cioè, i contributi che risultano versati.

L'Inps ha così deciso di nascondersi nell'omertà per evitare una giusta rivolta sociale. Anche i mass-media fanno finta di niente, d'altronde informare non è il loro compito. E la politica? La politica italiana su questo tema non ha nulla da dire, poiché diretta responsabile della situazione che si è venuta a creare.

**Quattro milioni di persone**, dunque, che pur lavorando e versando contributi non avranno, nel futuro, alcuna pensione. E a dire che nel passato le sirene del neoliberismo avevano provato a convincere che la "flessibilità" del lavoro fosse meglio, perché avrebbe permesso di gestirsi meglio i propri tempi, la propria vita, ecc. ecc.: idea condivisa e sostenuta anche dal centro-"sinistra".

In pratica c'è l'hanno messo in quel posto ancora una volta. Tanto grazie ai contributi che precari e non versiamo,  paghiamo le loro ladrate pensioni e se un giorno faremo la fame a loro che interessa, mica fanno i nostri interessi!
