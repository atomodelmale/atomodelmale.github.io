---
author: Il Gorgonauta
comments: true
date: 2011-09-21 18:29:42+00:00
layout: post
link: http://www.atomodelmale.it/2011/09/21/medal-of-honor-medaglia-per-uomini-coraggiosi-il-caso-di-dakota-meyer/
slug: medal-of-honor-medaglia-per-uomini-coraggiosi-il-caso-di-dakota-meyer
title: Medal of honor, medaglia per uomini coraggiosi. Il caso di Dakota Meyer.
wordpress_id: 10500
image: uploads/2011/09/Medal-of-Honor.jpg
categories:
- Notizie
tags:
- Afghanistan
- Usa
---

_[![]({{ site.baseurl }}/uploads/2011/09/Medal-of-Honor.jpg)]({{ site.baseurl }}/uploads/2011/09/Medal-of-Honor.jpg)

Medal of honor_ non è solo una famosa e appezzata serie di videogiochi.

La **medaglia d'onore** infatti è anche la più alta decorazione militare del Governo degli Stati Uniti.

La medaglia viene concessa ad un membro delle forze armate statunitensi (quali esse siano, di mare, terra o cielo) che si sia distinto per un atto di coraggio ed ardimento, a rischio della propria vita e sopra e al di là del richiamo del dovere, mentre si trovava impegnato in uno scontro con un nemico degli Stati Uniti.

L'onorificenza viene assegnata direttamente dal presidente degli Stati Uniti, in rappresentanza del Congresso, al destinatario, o, nel caso questo sia rimasto ucciso, ai suoi famigliari. Vista la sua natura infatti molto spesso la medaglia viene conferita alla memoria.

La Medal of honor è poi solo una delle due onorificenze militari (l'altra è la Legion of Merit di grado Comandante) da portare al collo conferite dalle forze armate Statunitensi.

Dal 1862 (anno in cui fu creata l'onorificenza) ad oggi sono state conferite almeno 3464 medaglie a 3445 persone (19 di esse ne hanno ricevete ben 2). Il primo a riceverla fu il soldato_ Jacob Parrott_ durante la guerra civile americana, l'unica donna ad ottenenerla _Mary Edwards Walker_, una chirurga.

Generalmente la medaglia viene assegnata solo a membri dell'esercito statunitensi (non importa che lo stesso sia necessariamente americano) e a militari. Tuttavia nel corso tempo si sono verificate eccezioni in entrambi i casi. Ad esempio è stata assegnata al _Milite Ignoto_ britannico e a _Charles Lindbergh_,un pilota civile all'epoca del compimento del gesto valoroso.[![]({{ site.baseurl }}/uploads/2011/09/Dakota_Meyer_2.jpg)]({{ site.baseurl }}/uploads/2011/09/Dakota_Meyer_2.jpg)

Il 15 settembre 2011 è stata conferita da Barack Obama una nuova Medal of honor al veterano del Corpo dei Marine **Dakota L. Meyer**.

Questo per aver salvato 36 soldati (tra truppe americane e afghane), molti dei quali feriti, da una situazione di grave pericolo, un'agguato dei ribelli in Afghanistan. Nel corso dell'azione, svoltasi l'8 settembre 2009 durante la battaglia di Ganjgal, Meyer riuscì a a rintracciare e a mettere in salvo anche i corpi di alcuni suoi compagni caduti sotto il fuoco degli insorti.

Meyer ha ricevuto la notizia del conferimento della medaglia mentre si trovava al lavoro ma ha chiesto di poter essere richiamato in pausa pranzo. Dopo, semplicemente, è tornato al lavoro.
