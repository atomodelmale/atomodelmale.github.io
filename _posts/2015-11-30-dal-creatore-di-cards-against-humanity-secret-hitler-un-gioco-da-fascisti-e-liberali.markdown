---
author: thesave
comments: true
date: 2015-11-30 22:00:36+00:00
layout: post
link: http://www.atomodelmale.it/2015/11/30/dal-creatore-di-cards-against-humanity-secret-hitler-un-gioco-da-fascisti-e-liberali/
slug: dal-creatore-di-cards-against-humanity-secret-hitler-un-gioco-da-fascisti-e-liberali
title: 'Dal creatore di Cards Against Humanity: Secret Hitler, un gioco da Fascisti...
  e Liberali.'
wordpress_id: 16292
image: uploads/2015/12/secret-hitler-001.jpg
categories:
- giochi
tags:
- Giochi
---

Lanciato su kickstarter appena una settimana fa con un pledge di 54.000 dollari, [Secret Hitler](https://www.kickstarter.com/projects/maxtemkin/secret-hitler/description) ha attualmente superato i 300.000$ e il trend non accenna a fermarsi.

Il motivo di tanto successo? Sicuramente l'aver rilasciato una [versione print'n'play](https://dl.dropboxusercontent.com/u/502769/Secret_Hitler_Print_and_Play.pdf) preliminare per chiunque voglia provare le meccaniche di gioco in anteprima ha aiutato, ma è la promessa di aver reso giustizia a giochi della serie [Lupus In Tabula](https://it.wikipedia.org/wiki/Mafia_(gioco)) che pesa a favore del suo successo.

## Secret Hitler

![secret hitler 000]({{ site.baseurl }}/uploads/2015/12/secret-hitler-000.jpg)

Nomen omen, Secret Hitler trascina i giocatori, da 5 a 10, nella Germania degli anni '30, prima della salita al potere del Fürer che, divenuto cancelliere, porterà il mondo nella Seconda Guerra Mondiale.

I giocatori sono segretamente divisi in due squadre: Liberali e Fascisti. Benché in minoranza, i Fascisti sanno chi sono e soprattutto conoscono l'identità del loro Leader.

Ad ogni turno i giocatori eleggono un Presidente e un Cancelliere che collaborano per emanare una delle tre leggi pescate casualmente. Se il governo passa una legge fascista, i giocatori devono cercare di capire se sono stati traditi o semplicemente sfortunati.

L'obiettivo dei Liberali è di passare 5 leggi liberali o riuscire da assassinare Hitler, al contrario, i Fascisti trameranno nell'ombra, cercando di far passare 6 leggi fasciste o seminando la diffidenza tra i giocati per far eleggere a Cancelliere il proprio leader dopo il passaggio di almeno 3 leggi.

Inoltre, all'aumentare delle leggi fasciste approvate, aumenteranno anche i poteri dei Fascisti. Quando viene approvata una legge fascista il Presidente deve esercitare immediatamente il proprio potere che può essere: svelare l'affiliazione di un giocatore, esaminare le prossime tre leggi, nominare il prossimo presidente o uccidere un giocatore.

![secret hitler 002]({{ site.baseurl }}/uploads/2015/12/secret-hitler-002.jpg)

Gli autori (tra cui Max Temkin di [Cards Against Humanity](/2013/06/27/giochi-da-tavolo-open-source-stampa-e-gioca-per-ore-di-divertimento-open.html)) dichiarano apertamente di aver attinto a piene mani da altri giochi di inganno e deduzione come [The Resistence](https://boardgamegeek.com/boardgame/41114/resistance), ma di aver integrato in Secret Hitler tutta l'adrenalina di giochi di inganno come il già citato "Lupus", scongiurando l'effetto "sala d'attesa" post-mortem poiché l'assassinio dei giocatori è contemplato solo nelle fasi finali del gioco. Oltre a questo, sempre a detta dei suoi creatori (chiedi all'oste com'è il vino...), il gioco è bilanciato per dare ai giocatori la giusta quantità di informazioni per fare scelte "pensate" ma senza condurre alla temuta "analisi-paralisi".

Forse non un gioco per tutti come Cards Against Humanity, ma Secret Hitler sembra avere già conquistato il cuore dei fans.
