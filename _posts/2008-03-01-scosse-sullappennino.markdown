---
author: Il Gorgonauta
comments: false
date: 2008-03-01 14:40:19+00:00
layout: post
link: http://www.atomodelmale.it/2008/03/01/scosse-sullappennino/
slug: scosse-sullappennino
title: Scosse sull'appennino.
wordpress_id: 947
image: uploads/2008/03/2008-03-01-scosse-sullappennino.jpg
categories:
- Ambiente
- Blog
- Imola e Dintorni
tags:
- Terremoto
---

Questa mattina sull'appenino tosco-emiliano si sono avvertite numerose scosse sismiche di magnitudo variabile tra i 3 e 4,2 gradi Richter. Le prime sono state registrate alle 6.14 del mattino, l'ultima nel primo pomeriggio. L'epicentro di quello che i sismologi chiamano _sciame sismico_ si trova nella zona del Mugello e il terremoto è stato avvertito anche a Bologna e provincia, ad Arezzo e a Firenze. Non si registrano feriti e danni ingenti anche se in numerosi comuni appennini si registrano piccole lesioni agli edifici e numerose scuole sono state chiuse per precauzione. Ulteriori scosse avvertite nella provincia di Genova-Savona e Udine (rispettivamente di magnitudo 2,9 e 3,5 gradi Richter).

L'appenino è una zona a rischio sismico e quanto successo quindi è un evento se non molto frequente comunque possibile e già avvenuto in passato. L'ultima volta infatti era stato nel settembre del 2003 ed allora la paura i danni furono maggiori (magnitudo 5 della scala Richter). Il terremoto più devastante nell'area avvenne comunque nel 1919 e causò più di 100 morti.

Il Gorgonauta.
