---
author: Il Gorgonauta
comments: true
date: 2011-09-05 22:00:58+00:00
layout: post
link: http://www.atomodelmale.it/2011/09/06/serie-a-venerdi-si-gioca/
slug: serie-a-venerdi-si-gioca
title: Serie A, venerdì si gioca.
wordpress_id: 10328
image: uploads/2011/09/sciopero-calciatori.jpg
categories:
- Calcio
- Sport
tags:
- Serie A
---


Dopo il rinvio della prima giornata di campionato questo venerdì si scenderà finalmente in campo.

La **Lega di Serie A** e l'**Aic** (l'Associazione dei calciatori italiani) infatti hanno raggiunto un accordo sul **contratto collettivo dei calciatori**, oggetto della contesa e responsabile dello slittamento della prima giornata.

2 i punti discussi del contratto : il **contributo di solidarietà** (pendente sui calciatori o sulle società?) e l'**allenamento** (differenziato o meno?) dei cosiddetti **fuori rosa**.  Fondamentale per il raggiungimento del compromesso propria la cancellazione dalla manovra del governo del contributo in questione.

Eliminato così il primo problema è rimasto solo il secondo, gli allenamenti dei fori rosa. Sul punto è stato raggiunto il seguente accordo: Aic e Lega avranno 15/30 giorni di tempo per riscrivere il punto conteso in modo da ottenere una sua formulazione condivisa. In caso contrario varrà il cosiddetto lodo Abete, lodo che prevede di organizzare in maniera diversa gli allenamenti per esigenze logico sportive, senza il carattere della temporaneità.

L'accordo è comunque valido solo fino al 30 giugno 2012. Nel frattempo società e calciatori avranno ben 10 mesi di tempo per chiudere in modo definitivo la vertenza.

L'appuntamento è ora fissato per venerdì sera alle ore 20.45. In campo allo stadio San Siro di Milano Milan e Lazio.
