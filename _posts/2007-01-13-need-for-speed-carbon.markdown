---
author: Il Gorgonauta
comments: false
date: 2007-01-13 23:34:00+00:00
layout: post
link: http://www.atomodelmale.it/2007/01/13/need-for-speed-carbon/
slug: need-for-speed-carbon
title: Need For Speed Carbon
wordpress_id: 708
image: uploads/2008/10/nfsc2.png
categories:
- Blog
- Videogiochi
tags:
- Automobili
- Need For Speed
- PC
---

**Need For Speed Carbon**, ecco l'ultimo capitolo della saga! Lasciando da parte requisiti minimi, voti alla grafica e quant'altro mi dedico a commentare il gioco in qualità di appassionato giocatore di videogiochi per PC.

![]({{ site.baseurl }}/uploads/2008/10/nfsc2.png)

All'inizio però devo dirlo il gioco mi ha deluso: stessa interfaccia, stessa modalità di gioco (carriera, esplorazione ecc...); mi chiedo se appartenere ad una serie di successo giustifichi tanto anche se forse sono proprio questi elementi che hanno dato fortuna al gioco. Con il passare del tempo però si riescono a notare le piccole differenze come ad es. le atmosfere più cupe di questo episodio, anche se all'inizio un lungo video fa riferimento a fatti del passato (vedi capitoli precedenti), personalmente alquanto misteriosi. Il resto si sa già, ecco che si dà vita a estenuanti inseguimenti, corse mozzafiato e sfide all'ultimo sangue (anche se devo dirlo i modelli automobilistici mi sembrano sempre gli stessi).

![]({{ site.baseurl }}/uploads/2008/10/nfsc.png)

I **pregi**? Mi basterebbe ricordare l'emozione (virtuale) di viaggiare a 200km/h in pieno centro (quando la velocità massima nella realtà è di 50km/h) ma non mi limito a questo. Che ne dite dell'indistruttibilità della propria auto e di quelle altrui (anche se un minimo kmq si rompono) o della soddisfazione nel vedere una macchina della polizia volare in aria?

C'è poi l' aspetto, per così dire manageriale, di comprare nuove auto e di migliorarle ma questo per me è solo lo strumento messo a disposizione per poter progredire nel gioco, meglio allora dedicarsi alle classifiche e ai premi. Non dimentichiamo la protagonista femminile del gioco, che meriterebbe un commento a parte, ma qui lascio a voi ogni giudizio. Per concludere un gioco godibile e coinvolgente, sicuramente uno tra i migliori per gli appassionati del genere, ma che purtroppo non dice nulla di nuovo almeno nei aspetti essenziali.

Buon divertimento.

Il Gorgonauta.
