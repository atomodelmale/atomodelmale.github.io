---
author: Il Gorgonauta
comments: true
date: 2011-09-13 18:12:28+00:00
layout: post
link: http://www.atomodelmale.it/2011/09/13/benedetto-xvi-accuse-di-crimini-contro-lumanita/
slug: benedetto-xvi-accuse-di-crimini-contro-lumanita
title: 'Benedetto XVI, accuse di crimini contro l''umanità. '
wordpress_id: 10410
image: uploads/2011/09/Benedetto-XVI.jpg
categories:
- Notizie
- Religione
tags:
- Abusi
- Benedetto XVI
- Preti
---


Incredibile ma vero. Un gruppo di associazioni delle vittime dei preti pedofili ha denunciato Papa **Benedetto XVI** per crimini contro l'umanità per la copertura dei reati commessi da prelati contro i minori.

Al centro delle accuse non solo il papa ma anche altri 3 alti esponenti del Vaticano : il cardinale **Tarcisio Bertone**, segretario di Stato; il cardinale **Angelo Sodano**, ex segretario di Stato ed oggi Decano del collegio cardinalizio e il cardinale **William Levada**, prefetto della Congregazione della dottrina della fede.

Il ricorso contenente le accuse, promosso dall'associazione **Snap** (Survivors network of those abused by priests) e dal Centro per i diritti costituzionali (Center for Costitutional Right) è stato depositato oggi presso la Corte Penale Internazionale dell'Aja.

Alla Corte è stato richiesto di incriminare il Papa per la sua diretta e superiore responsabilità per i crimini contro l'umanità degli stupri e altre violenze sessuali commesse nel mondo.

L'azione si è resa necessaria, hanno spiegato i legali delle associazioni che hanno presentato il ricorso, poiché le azioni legali condotte a livello nazionale non sono state sufficienti ad impedire che gli abusi contro i minori continuassero.

Al centro delle accuse 5 casi di abusi sessuali commessi da prelati provenienti dal Belgio, dall'India e dagli Usa perpetrati in Congo e negli Stati Uniti.

Oltre ad avere presentato la denuncia nei prossimi giorni i responsabili della Snap promuoveranno un tour nel vecchio continente per spiegare e illustrare le proprie accuse e sostenere la propria iniziativa.

La palla ora passa alla Corte Penale Internazionale  (accogliere o meno il ricorso?) alle prese con una richiesta più che mai spinosa e delicata.
