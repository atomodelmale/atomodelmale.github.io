---
author: Radio Rebelde
comments: true
date: 2007-05-29 11:00:00+00:00
layout: post
link: http://www.atomodelmale.it/2007/05/29/censuriamo-i-teletubbies/
slug: censuriamo-i-teletubbies
title: Censuriamo i Teletubbies!
wordpress_id: 761
image: uploads/2008/10/teletubbies.jpg
categories:
- Blog
- Società
tags:
- Bbc
- Cartoni
- Omosessualità
- Teletubbies
- Tinky Winky
---

I «Teletubbies» sono finiti nel mirino del governo conservatore polacco perchè farebbero propaganda omosessuale.

Ne è convinta Ewa Sowinska, responsabile nazionale dei diritti dei bambini della Polonia che come riporta un giornale locale intende affidare a a un equipe di psicologi infantili un'inchiesta sui quattro personaggi della serie televisiva della Bbc che da dieci anni sono i beniamini dei più piccoli in tutto il mondo.

I timori della Sowinska si concentrano in particolare su **Tinky Winky** il pupazzetto viola già accusato di atteggiamenti omosessuali nel 1999 dal reverendo evangelico statunitense Jerry Falwell, esponente della destra religiosa morto il 15 maggio scorso.

La signora Sowinska ha raccontato che i suoi dubbi sulla natura «ambigua» dello show sono iniziati quando ha notato che Tinky Winky «ha una borsa da donna», malgrado sia «un ragazzo".

"All'inizio pensai che la borsetta potesse essere una caratteristica di questo personaggio... dopo ho capito che poteva avere un messaggio omosessuale nascosto».

Personalmente mi sembra davvero eccessivo, anche perché a questo punto bisognerebbe censurare i Puffi (Vanitoso è gay?), lady Oscar, e così via. Ma prendendo per vero che Tinky Winky sia gay, quale sarebbe questo grave messaggio subliminale? Piuttosto potrebbe essere un veicolo per fare in modo che le generazioni future crescano senza pregiudizi in modo da accettare il diverso.

Radio Rebelde.
