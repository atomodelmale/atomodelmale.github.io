---
author: thesave
comments: true
date: 2011-08-30 21:33:43+00:00
layout: post
link: http://www.atomodelmale.it/2011/08/30/il-mare-a-sassoleone/
slug: il-mare-a-sassoleone
title: Il Mare a Sassoleone
wordpress_id: 10166
image: uploads/2011/08/mare-a-sassoleone.jpg
categories:
- Cinema
tags:
- Sassoleone
---

**Il Mare a Sassoleone**

[![]({{ site.baseurl }}/uploads/2011/08/mare-a-sassoleone.jpg)]({{ site.baseurl }}/uploads/2011/08/mare-a-sassoleone.jpg)

Lui è **chiunque**, barbiere e falegname di una **Sassoleone fantastica**, in quella "terra di mezzo" che è l'inconscio, dove il tempo, da flusso inarrestabile, scroscia in una cascata capace di rimescolare passato e presente e di dar vita ad una dimensione tanto onirica quanto reale.

La storia raccontata dal dinamico duo **Bacchi-Lanzoni** - già conosciuti per il docu-film "[Accadde a Sassoleone](/2010/08/20/accadde-a-sassoleone/)" - ne "Il Mare a Sassoleone" affonda le proprie radici in questo fertile ambiente, in cui **il reale si macchia di fantasia** e l'inconscio completa quello che la realtà non riuscirebbe a comunicare.

In questo **sogno ad occhi aperti**, l'innominato protagonista - interpretato da un ottimo e inaspettato **Massimo Bianconcini** - racconta e si racconta tramite **storie, burle e pensieri ad alta voce**, in bilico tra ironia, filosofia e, perché no, tradizione popolare.

![]({{ site.baseurl }}/uploads/2011/08/IMG_0755.jpg)

Il nostro ha un unico, grande desiderio, conquistare **l'amore della donna della sua vita**, conosciuta ai tempi delle elementari e che tutt'ora lo considera il suo migliore amico e confidente.

Pur rimanendo in contatto con lui, la donna ha dovuto lasciare Sassoleone da giovane per seguire il proprio sogno di diventare una **pianista di successo**. Questo la porta a girare tutto il mondo, mentre il paziente - e sottostimato - protagonista conduce la propria vita nel piccolo paese natio.

**Il secondo album è sempre più difficile**

![]({{ site.baseurl }}/uploads/2011/08/Bacchi-e-Lanzoni1.jpg)

Ad essere precisi questo è il terzo film della coppia, contando il docu-film di esordio sui "**Fuori Servizio**" – gruppo storico Sassoleonese – ma, un po' per parafrasare il "Capa" e considerando la prima produzione come l'esperimento numero 0, possiamo definire "Il Mare a Sassoleone" la prova numero 2.

Frivolezze a parte, torniamo al film e alla – personalissima – critica.

Al primo tentativo su un **film "effettivo"**, il duo si concentra su una **storia d'amore** non corrisposto e sull'importanza di vivere una vita piena assecondando e capendo il proprio essere.

![]({{ site.baseurl }}/uploads/2011/08/IMG_0512.jpg)

Il tutto in un affascinante quanto incessante gioco di **nonsense "morbido"**, che sfida lo spettatore a non fermarsi alla prima visione e lo spinge a scovare i piccoli ma **numerosi dettagli** d'inquadratura, di colore o d'intonazione – molte parti sono in dialetto sottotitolate – che compongono il quadro psicologico dell'irresistibile protagonista.

![]({{ site.baseurl }}/uploads/2011/08/mare.jpg)

Il montaggio è **leggero e dinamico**, benché si conceda qualche scivolone sui cambi di scena ma considerando la produzione ultra-low budget – niente sovvenzioni o sponsorizzazioni di sorta –, **il livello generale della pellicola rimane molto alto**, anche grazie all'utilizzo sapiente di ambienti, inquadrature e tecnologie -- una su tutte, la ripresa del **campanile di Sassoleone sulla scogliera**.

Per informazioni su dove reperire e vedere il film potete inviare una mail a [info@fuoritempo.tv](mailto:info@fuoritempo.tv)
