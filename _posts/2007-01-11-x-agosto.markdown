---
author: thesave
comments: true
date: 2007-01-11 08:25:00+00:00
layout: post
link: http://www.atomodelmale.it/2007/01/11/x-agosto/
slug: x-agosto
title: X Agosto..
wordpress_id: 706
image: uploads/2008/10/stelle-cadenti.png
categories:
- Blog
tags:
- Giovanni Pascoli
- Post
- Primo
---

San Lorenzo, io lo so perché tanto
di stelle per l'aria tranquilla
arde e cade, perché si gran pianto
nel concavo cielo sfavilla.

Ritornava una rondine al tetto:
l'uccisero: cadde tra i spini;
ella aveva nel becco un insetto:
la cena dei suoi rondinini.

Ora è là, come in croce, che tende
quel verme a quel cielo lontano;
e il suo nido è nell'ombra, che attende,
che pigola sempre più piano.

Anche un uomo tornava al suo nido:
l'uccisero: disse: Perdono;
e restò negli aperti occhi un grido:
portava due bambole in dono.

Ora là, nella casa romita,
lo aspettano, aspettano in vano:
egli immobile, attonito, addita
le bambole al cielo lontano.

E tu, Cielo, dall'alto dei mondi
sereni, infinito, immortale,
oh! d'un pianto di stelle lo inondi
**quest'ATOMO opaco DEL MALE!**
-_ X Agosto, Giovanni Pascoli_ -

Oggi nasce "**L'Atomo del male**" il blog che abbiamo creato per parlare **[dei problemi e dei fatti che destano il nostro interesse](/2007/01/13/spes-et-aequitas.html)**.

Seguiteci numerosi.
