---
author: Il Gorgonauta
comments: true
date: 2009-07-20 17:02:23+00:00
layout: post
link: http://www.atomodelmale.it/2009/07/20/imola-cambia-la-viabilita-per-la-bretella/
slug: imola-cambia-la-viabilita-per-la-bretella
title: Imola, cambia la viabilità per la bretella.
wordpress_id: 5229
image: uploads/2009/07/2009-07-20-imola-cambia-la-viabilita-per-la-bretella.jpg
categories:
- Imola e Dintorni
tags:
- Bretella
- Viabilità
---

Cambia ancora una volta la **viabilità** presso la rotonda di via Villa Clelia : da lunedì **20 luglio** fino a **metà settembre** chi vorrà proseguire verso il centro città non potrà utilizzare la suddetta rotatoria ma dovrà passare per via Montericco e Via San Benedetto.

Una volta giunti in via della Costituzione presso la nuova rotonda costruita sopra il tratto della **bretella** già realizzato si potrà andare o a sinistra utilizzando la rampa realizzata per la nuova strada veloce e da qui andare in via Villa Clelia o a destra utilizzando via San Benedetto (stesso tragitto per chi vorrà imboccare la Montanara) e poi il lungofiume.

Chi invece dovrà andare in direzione autostrada dovrà trovarsi in via della Costituzione e imboccare il tratto di strada che già corre a lato del cantiere prendendo la rampa di sinistra. Infine mentre chi giunge dal centro lungo via Villa Clelia non potrà più proseguire lungo la stessa in direzione Ospedale nuovo, chi giunge dalla zona industriale attraverso via della Costituzione dovrà necessariamente svoltare a destra verso la struttura ospedaliera.

Tutto questo a causa del cantiere presso la rotonda di via villa Clelia. Dal 20 luglio infatti verrà spinto al di sotto del manto stradale il lungo tunnel che congiungerà il pezzo della  bretella già realizzato con il vecchio tratto che corre di fronte alla Coop.

Il periodo scelto per la chiusura cerca di minimizzare i disagi provocati ai cittadini grazie alla diminuzione del traffico nei mesi estivi. La rotonda di via villa Clelia comunque dovrebbe riaprire a settembre in tempo utile per la riapertura delle scuole mentre per utilizzare una delle 2 canne del nuovo tunnel occorrerà aspettare fino a dicembre.
