---
author: Il Gorgonauta
comments: true
date: 2007-12-12 14:26:03+00:00
layout: post
link: http://www.atomodelmale.it/2007/12/12/prime-visioni-dicembre-2007/
slug: prime-visioni-dicembre-2007
title: 'Prime visioni : dicembre 2007.'
wordpress_id: 883
image: uploads/2008/10/ilmisterodellepagine.jpg
categories:
- Blog
- Cinema
- Prime Visioni
tags:
- '2007'
- Dicembre
---

**Le uscite**. Nel week end dell'Immacolata (7/12) sono arrivate sul grande schermo alcune interessanti pellicole. La prima è **Hitman**, trasposizione cinematografica del celebre videogioco che, per chi non lo sapesse, narra le vicende di un gelido e infallibile assassino. La seconda è **Paranoid Park**, storia di un adolescente che si mette nei guai uccidendo per errore una guardia giurata. La terza e ultima pellicola è **Come d'incanto**, finalmente un  racconto natalizio, prodotto dalla Disney, che parla di una principessa del mondo delle fiabe trasportata nella vita reale e caotica di New York.

Nel secondo fine settimana (12/12) escono **La bussola d'oro**, fantasy con Nicole Kidman, Daniel Craig e Eva Green (i 2 rispettivamente l'ultimo James Bond e Bondgirl in casino Royale) e **La promessa dell'assassino** dove Naomi Watts e Viggo Mortensen sono alle prese con una pericolosa ricerca che li porta a contatto con la criminalità russa stanziatasi a Londra, ben conosciuta da uno dei 2.

Prima di natale (precisamente il 21/12) appaiono sul grande schermo le ultime prime visioni del mese. Si parla di **L'amore ai tempi del colera**, appassiona e turbolenta storia d'amore tratta dall'omonimo romanzo di Gabriel Garcia Marquez con la nostra Giovanna Mezzogiorno; **Bee Movie** l'ultimo prodotto della DreamWorks di Steven Spielberg che ha per protagonista una simpatica ape; **L'assassino di Jassie James** per mano del codardo Robert Ford film sul fuorilegge più famoso del Far West qui interpretato da Brad Pitt; **Leoni per agnelli** la nuova pellicola di Robert Redford presentata alla Festa del Cinema di Roma sulla guerra in Iraq e sul mondo dell'informazione e infine **Il mistero delle pagine perdute**, l'atteso sequel del Mistero dei Templari.

![]({{ site.baseurl }}/uploads/2008/10/ilmisterodellepagine.jpg)

**Il Cine-Panettone**. Come buon Natale che si rispetti ecco le consuete commedie di De Sica & Co, basate sui soliti cliché e e qui trattate separatamente per non offendere il buon cinema. Si parla di **Natale in crociera** e **Matrimonio alle Bahamas** (uscito mostruosamente in anticipo, ossia in novembre). Parlare della loro trama è inutile in quanto basta che pensiate a qualsiasi Natale a/in/con/su ecc per capire di cosa parlino queste pellicole. A malincuore aggiungo all'elenco l'ultima commedia di Pieraccioni **Una moglie bellissima**. Purtroppo anche il comico toscano ultimamente non può fare altro che riproporre le solite storie, che lo vedono protagonista a fianco di donne stranamente bellissime da conquistare o da non lasciarsi sfuggire

Ecco in conclusione l'elenco delle uscite. Buona visione.

	
  * 7 dicembre. Come d'incanto / Hitman - L'assassino / Irina Palm / Una ballata bianca / Paranoid Park / Triplice inganno / L'età barbarica.

	
  * 12 dicembre. La bussola d'oro / La promessa dell'assassino / Una moglie bellissima / Natale in crociera.

	
  * 21 dicembre.   L'amore ai tempi del colera / Bee Movie / Leoni per Agnelli / Il mistero delle pagine perdute / L'assassinio di Jesse James per mano del codardo Robert Ford / Caramel.

Il Gorgonauta.

Colgo l'occasione per indicare che le locandine sono tratte da [Filmup](http://filmup.leonardo.it/), un ottimo sito per tutti gli amanti del cinema.
