---
author: thesave
comments: true
date: 2016-05-26 19:45:37+00:00
layout: post
link: http://www.atomodelmale.it/2016/05/26/captain-america-civil-war/
slug: captain-america-civil-war
title: 'Captain America: Civil War'
wordpress_id: 16779
image: uploads/2016/05/civil_war000.jpg
categories:
- Azione
- Commedia
- Drammatico
- Fantascienza
tags:
- America
- Capitan
- Iron Man
- Tony Stark
---

Civil War, botte a volontà ma di grande qualità.

## Civil War

Terzo capitolo per il [Primo Vendicatore](/2011/07/31/capitan-america-il-primo-vendicatore/) dopo il (grande) successo del precedente [Winter Soldier](/2014/03/30/captain-america-the-winter-soldier/).

Mettiamo subito le carte in tavola. Questo Civil War ha --- nel bene o nel male --- poco o nulla a che spartire coll'omonimo [crossover fumettistico](https://it.wikipedia.org/wiki/Civil_War_(fumetto)). È un film della serie Captain America, quindi è lui il protagonista (così come Superman lo era nel recente [Batman vs Superman](/2016/03/31/batman-v-superman/)). E infine, ci ho messo la bellezza di 3 giorni per trovare un "perché" che ne giustificasse la trama.

![]({{ site.baseurl }}/uploads/2016/05/civil_war001.jpg)

I fratelli Russo, già registi dell'apprezzatissimo The Winter Soldier, hanno puntato alto mettendo davanti alla cinepresa una dozzina di supereroi,
aggiungendo i giusti ingredienti alla zuppa --- il senso di colpa di Tony Stark, il Gomblotto! di Bucky, la fede del Cap, la vendetta di Pantera Nera ---
e facendola bollire fino all'esplosione del tanto pubblicizzato scontro tra supertizi: una goduria per gli occhi, soprattutto per come i registi hanno
sfruttato poteri e vulnerabilità di (quasi) ognuno nel mega-rissone, fino al toccante (nonché telefonato) finale.

![]({{ site.baseurl }}/uploads/2016/05/civil_war002.jpg)

Applauso ai Russo che confermano la loro abilità nel bilanciare azione, comicità e dramma.

Però, mentre scorrevano i titoli di coda, aspettando l'immancabile scena post-credits, non riuscivo a trovare il fil rouge che legasse la trama di questo blockbuster. Finalmente, tre giorni dopo (mica avevo solo quello a cui pensare!) l'illuminazione: con Civil War i Russo hanno voluto riportare i super-conflitti tra super-eroi ad una dimensione più umana e personale (anche se, personalmente, lo si è fatto in maniera un po' troppo forzata).

Perché alla fine, quei supereroi lì, che hanno i super-poteri, rimangono esseri umani con amicizie, amori, credi e (tanta) rabbia repressa. Tante delle scelte fatte dai protagonisti, Tony e Steve in primis, sono altamente discutibili --- si veda il coinvolgimento nella super-rissa del giovanissimo <del>Spiderman</del> Spiderboy, il primo degno di questo nome --- ma se le si guarda con la lente del cuore, più che del cervello, assumono tutt'altra lettura.

![]({{ site.baseurl }}/uploads/2016/05/civil_war003.jpg)

Thwip!
