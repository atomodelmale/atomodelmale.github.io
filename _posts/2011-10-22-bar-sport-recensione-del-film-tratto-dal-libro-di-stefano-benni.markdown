---
author: Radio Rebelde
comments: true
date: 2011-10-22 09:57:02+00:00
layout: post
link: http://www.atomodelmale.it/2011/10/22/bar-sport-recensione-del-film-tratto-dal-libro-di-stefano-benni/
slug: bar-sport-recensione-del-film-tratto-dal-libro-di-stefano-benni
title: Bar Sport. Recensione del film tratto dal libro di Stefano Benni.
wordpress_id: 10684
image: uploads/2011/10/bar-sport.jpg
categories:
- Cinema
- Commedia
- Intrattenimento
tags:
- Bar Sport
- Claudio Bisio
- Stefano Benni
---


Sono passati trentacinque anni da quando i personaggi del libro di **Stefano Benni** sono entrati con la loro simpatia nell'immaginario degli italiani.

Siamo nel 1976. In un piccolo paese di provincia vicino Bologna viene inaugurato il Bar Sport. Il gestore, detto _Onassis_ (Giuseppe Battiston)per la sua tirchieria, condivide per l'occasione un paio di bottiglie di lambrusco e qualche pastarella con i vecchi amici del luogo e con il nuovo arrivato _Eros_ (Claudio Bisio), un tuttologo chiacchierone, mentre il povero _Bovinelli_ (Antonio Cornacchione ) cerca invano di accendere l'insegna del locale.

La vita si svolge lentamente in quel microcosmo della provincia emiliana, tra cappuccini e sambuche, competizioni al biliardo, amori solo immaginati e trasferte fuori porta. Il tutto sotto gli occhi della _Luisona_, la decana delle paste: una bomba di crema pasticcera mai consumata e conservata sotto teca da decadi come un'opera d'arte.

Ci sono voluti tre anni e mezzo per convincere Stefano Benni e per trasformare in film uno dei suoi libri più amati. Artefice del miracolo, un bolognese purosangue, **Massimo Martelli**, un passato di documentarista e di autore televisivo brillante.

Tuttavia il regista bolognese costruisce un film che solo superficialmente riesce a mostrare la magia di quell'universo. Il film manca di momenti di verà comicità che invece la penna di Benni riesce ancora oggi a dare grazie anche a quel senso di rimpianto per i tempi passati misto alla sua scrittura moderna seppur già datata di trentanni.
