---
author: thesave
comments: true
date: 2012-06-21 21:05:01+00:00
layout: post
link: http://www.atomodelmale.it/2012/06/21/chronicle/
slug: chronicle
title: Chronicle
wordpress_id: 11730
image: uploads/2012/06/chronicle-000.jpg
categories:
- Avventura
- Fantascienza
tags:
- Superpoteri
---

**.

E in mezzo? In mezzo c'è di tutto dall'innovativo **Kick-ass**, all'epica di **300** fino al grottesco **The Spirit**, e la lista potrebbe andare avanti all'infinito.

Tutti film tratti da fumetti. Allora viene da chiedersi: ma autori e sceneggiatori non hanno più idee originali? La risposta è NI.

**Si**, perchè le idee ci sarebbero e **No**, perché le case cinematografiche, apparentemente più brave a fare i conti della serva che a produrre film, preferiscono buttarsi a pesce sull'ennesimo sequel/prequel/reboot/reset/restart supereroistico, piuttosto che tentare qualcosa di nuovo.

E allora, quando là dove le grosse produzioni non arrivano, giungono gli indipendenti (o quasi) che, come jazzisti consumati, sanno tirare fuori note impensabili da strumenti logori e consunti.

Uno di questi indipendenti è **Josh Trank**, 28 anni, budget di "appena" 15 milioni di dollari e tanta voglia di raccontare una storia.

Con Chronicle il registra prendere **3 adolescenti** qualsiasi, gli mette una telecamera alle costole e li dota di un potere sconosciuto e portentoso, lasciando che la fiamma arrivi alla **polveriera** e raccontandoci una **storia di superpoteri, miseri e miseria**. Ma andiamo con ordine.

**(Una) Cronaca**

![]({{ site.baseurl }}/uploads/2012/06/chronicle-002.jpg)

**Andrew, Matt** e **Steve** sono tre ragazzi, tre adolescenti come tanti, con le loro paure, sogni ed aspirazioni. Tre ragazzi molto diversi, ma uniti da un destino comune. Una sera, ad un rave party, i tre si ritrovano per caso a filmare uno strano ritrovamento, in una grotta sotterranea, che d'improvviso **emette una luce fortissima e li fa svenire sul posto**. Rinvenuti e ritornati alle loro vite di sempre, si accorgono di aver sviluppato il potere della **telecinesi.** All'inizio possono muovere o tirare piccoli oggetti -- con annesso fiotto di sangue dal naso, come si addice ad ogni vero telecineta -- ma con la pratica costante, imparano a **spostare pesi enormi** -- auto -- e perfino a **volare.**

Tutto bene quel che finisce bene? Nient'affatto.

Se Matt e Steve vedono l'acquisizione dei loro poteri come uno **spassoso passatempo**, il taciturno e disadattato Andrew -- la madre in fin di vita e seviziato dal padre alcoolizzato -- pensa sempre più convintamente che i propri poteri siano una **benedizione** che lo hanno reso un "**superuomo**" (o meglio super-predatore), dandogli il diritto di **sistemare i torti subiti** da parte di familiari, teppisti e compagni di scuola. Una personale discesa nelle viscere del proprio animo, alimentata dall'odio degli altri e per gli altri.

**La vera nascita di un super-eroe**

![]({{ site.baseurl }}/uploads/2012/06/chronicle-003.jpg)

Se hollywood ci ha abituato all'epicità delle "origini" dei supereroi da copertina, con Chronicle vi sembrerà di guardare un filmato di YouTube.

Girando la pellicola come un "**found footage**" -- di cui Cloverfield e Paranormal Activity sono due esempi  recenti -- Trank segue le vicende dei tre protagonisti, usufruendo di tutti i dispositivi digitali che li circondano: **telecamere, circuiti chiusi** e perfino **tablet** e **telefonini.** Il tutto montato senza soluzione di continuità e sfruttando addirittura i poteri dei ragazzi per permettersi qualche **inquadratura** particolarmente **ardita.**

Ed è - forse - proprio grazie a questo che la storia raccontata in Chronicle appassiona ancor più di quelle pluri-blasonate: i tre protagonisti sbagliano, si trattano male, si offendono e, una volta che **le cose si sono messe male**, non salvano tutto all'ultimo minuto, ma **se le danno di santa ragione**, **mandando tutto alla malora**, proprio come accadrebbe a normali teenager, solo con l'aggiunta di spaventosi poteri telecinetici.

Insomma un film forse un po' amaro ma godibile, con **molti spunti interessanti**, ma non esente da imperfezioni, che pesano un po' sul dinamismo del montato. Ad ogni modo un "bravo" a Trank per il lavoro svolto -- sviluppato a braccetto con Max Landis, figlio d'arte del ben più noto sceneggiatore John Landis -- e per aver confezionato uno delle pellicole a tema super-eroistico ** più "realistico" ed apprezzato dal sottoscritto**.
