---
author: Il Gorgonauta
comments: true
date: 2014-08-31 11:50:37+00:00
layout: post
link: http://www.atomodelmale.it/2014/08/31/pavia-sesso-da-urlo/
slug: pavia-sesso-da-urlo
title: Pavia, "sesso da urlo"
wordpress_id: 14877
image: uploads/2014/08/coppia-sesso.jpg
categories:
- Italia
- Società
tags:
- Sesso
---

Pavia, curiosa disavventura per una coppia che abita nel centro cittadino. L'episodio accade un paio di giorni fà, in un palazzo nel centro di Pavia. La telefonata alla questura arriva poco prima di mezzanotte da viale Campari. "Non riesco a chiudere occhio, non ce la faccio più. Fate qualcosa", ha detto esasperata una donna, vicina di casa dei due. La sua camera da letto è infatti confinante proprio con quella della coppia.

Gli agenti arrivano sul posto e verificano effettivamente che la passione dei due amanti sta tenendo sveglio tutto il palazzo. Perfino per strada c'è qualcuno che ridacchia sentendo urla e gemiti. I poliziotti entrano nel palazzo, suonano alla porta dei due, chiedono i documenti e verificano se sussistono gli estremi per una denuncia per disturbo della quiete pubblica. Al momento, comunque, gli agenti si sarebbero limitati solo a una segnalazione e a un rimprovero. Ai due amanti avrebbero chiesto di tenere un comportamento "più accettabile".

52 anni lui, 34 anni lei. Una differenza d'età che, a quanto pare, non impedisce elevate performance sessuali. Che però si sono spinte troppo oltre e i due, nella foga della passione, non si sono accorti di tenere sveglio l'intero palazzo. Che abbiano imparato la lezione? certo è che che la coppia dovrà tenere maggiormente a bada i propri bollenti appetiti.
