---
author: Radio Rebelde
comments: true
date: 2011-09-24 13:48:43+00:00
layout: post
link: http://www.atomodelmale.it/2011/09/24/guida-al-censimento-2011-come-e-perche-compilarlo/
slug: guida-al-censimento-2011-come-e-perche-compilarlo
title: Guida al Censimento 2011. Come e perchè compilarlo.
wordpress_id: 10536
image: uploads/2011/09/Censimento2.jpg
categories:
- Italia
- Società
tags:
- '2011'
- Censimento
- Compilazione
---

E' partita il **12 Settembre** e terminerà il **22 Ottobre** la spedizione a tutte le famiglie italiane del **15° Questionario del Censimento della popolazione e delle abitazioni 2011.**

**A cosa serve il Censimento e ogni quanto si fa?**

Il Censimento, rilevazione statistica effettuata ogni 10 anni, serve a "contare" la popolazione e a raccogliere informazioni che costituiscono il punto di partenza per individuare adeguate politiche e azioni di sviluppo, mettendo a confronto le diverse realtà territoriali del Paese.

**Come si compila?**

La compilazione può avvenire cartacea oppure da quest'anno è possibile compilarlo online.

Nel primo caso una volta risposto occorrerà restituirlo presso qualsiasi ufficio postale o nei centri di raccolta istituiti nel tuo comune di residenza anagrafica.

Per chi deciderà di compilarlo online sulla prima pagina del questionario troverà una password che gli permetterà di accedere a un'area dedicata, appunto, al censimento 2011 che sarà attiva dal 9 ottobre.

**Che succede se non lo compilo?**

Rispondere ai quesiti del questionario è un obbligo (art. 7 del D.Lgs. 322/89). Tuttavia la normativa vigente prevede la facoltà di rispondere o meno alle domande riguardanti dati sensibili.

La non compilazione e/o restituzione del questionario da parte dei cittadini residenti può comportare l'avvio del procedimento di cancellazione anagrafica. Chi non consegna il questionario entro il **20 Novembre** riceverà a casa la visita di un rilevatore comunale che lo "aiuterà" a compilarlo.

**Quanto costerà questo censimento alla popolazione italiana?**

_ **Il censimento, secondo le previsioni dell'Istat, costerà complessivamente** 590 milioni di euro. Il costo per ciascun abitante sarà di circa 10 euro.

**Quando verranno pubblicati i risultati?**

I primi risultati provvisori del censimento saranno diffusi dall'Istat il 31 marzo 2012.

**A che cosa serve il censimento nell'era dell'informatica e nell'era in cui tutti sanno tutto di tutti?**

Bella domanda.
