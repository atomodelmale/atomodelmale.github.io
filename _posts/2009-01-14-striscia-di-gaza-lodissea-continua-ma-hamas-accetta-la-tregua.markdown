---
author: Il Gorgonauta
comments: true
date: 2009-01-14 14:51:41+00:00
layout: post
link: http://www.atomodelmale.it/2009/01/14/striscia-di-gaza-lodissea-continua-ma-hamas-accetta-la-tregua/
slug: striscia-di-gaza-lodissea-continua-ma-hamas-accetta-la-tregua
title: Striscia di Gaza, l'odissea continua ma Hamas accetta la tregua.
wordpress_id: 3834
image: uploads/2009/01/gaza_ap.jpg
categories:
- Guerra
- Politica
tags:
- Armi
- Bombe
- Gaza
- Hamas
- Israele
- Tregua
---

Continua l'operazione **piombo fuso** nella [**striscia di Gaza** ](/2009/01/07/guerra-violenza-e-morte-nella-striscia-di-gaza/)e continuano a salire i morti del conflitto. Le truppe israeliane sono ora in territorio palestinese per dare la caccia ai miliziani di Hamas, scoprire depositi di armi e distruggere i tunnel attraverso i quali l'organizzazione fondamentalista si rifornisce di equipaggiamento e armamento militare, nonché di munizioni. Prosegue anche, seppur con minor intensità, il lancio di razzi verso le cittadine israeliane del sud.

![gaza_ap]({{ site.baseurl }}/uploads/2009/01/gaza_ap.jpg)

Nonostante l'aviazione israeliana sostenga di aver colpito tutti gli obiettivi e i servizi segreti dipingono l'apparato militare di Hamas come vicino al collasso vi è la possibilità che venga dato il via alla **terza fase**, ossia una nuova estensione del conflitto con un aumento delle truppe impegnate direttamente.  Ma contro questa scelta giocano numerosi fattori e il tempo: le elezioni, ormai prossime; l'insediamento di Barack Obama alla Casa Bianca (sicuramente meno falco e guerrafondaio di Bush) che potrebbe far venir meno l'appoggio americano ed infine la pressione estera, con la comunità internazionale stanca e contro il conflitto. Più la guerra sarà lunga più lo Stato Ebraico si ritroverà isolato.

L'Onu con una risoluzione ha chiesto il cessato il fuoco, ha criticato **Israele** per l'uso eccessivo della forza e per la distruzione provocata e l'ha accusato di aver compiuto gravi violazioni dei diritti umani (peccato che per alcuni Stati questo comporti delle sanzioni e delle conseguenze, ma si vede che alcuni sono più "fortunati").

Le critiche e le accuse sono numerose per una parte e per l'altra : lo stato ebraico viene accusato di utilizzare fosforo bianco e di attaccare e lanciare bombe anche durante la tregua giornaliera di 3 ore per far giungere nella striscia gli aiuti umanitari, Hamas di far fuoco da e di utilizzare anche edifici civili come ospedali e scuole e di usare le ambulanze per trasportare i propri miliziani (non feriti).

Dal confine con Libano intanto sono piovuti a più riprese alcuni razzi ma per fortuna senza provocare morti o feriti. E Osama Bin Laden torna a fare sentire la sua voce con un appello alla Jihad per fermare l'aggressione a Gaza. Il bilancio dei morti si avvicina alle 1000 unità in campo palestinese (e se consideriamo anche le vittime israeliane è ormai raggiunto), più precisamente 975 vittime e 4.400 feriti, ma dato che i giornalisti non possono entrare in territorio palestinese viene da chiedersi se mai si saprà come è andata veramente la situazione.

La notizia dell'ultima ora è che comunque Hamas abbia accettato la tregua :  il movimento integralista avrebbe accettato la proposta egiziana per un cessate il fuoco dopo tre giorni di consultazioni al Cairo tra la stessa organizzazione e il capo dei servizi segreti egiziani. Finalmente dopo tanti giorni tristi e bui, un barlume di luce e speranza. Rimane da chiedersi a questo punto come evolverà il conflitto : Israele porrà fine agli scontri e alla guerra oppure no?

Il Gorgonauta.
