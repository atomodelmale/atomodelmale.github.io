---
author: Il Gorgonauta
comments: true
date: 2017-07-31 08:33:52+00:00
layout: post
link: http://www.atomodelmale.it/2017/07/31/agosto-ecco-i-weekend-da-evitare-per-mettersi-in-viaggio/
slug: agosto-ecco-i-weekend-da-evitare-per-mettersi-in-viaggio
title: Agosto, ecco i weekend da evitare per mettersi in viaggio
wordpress_id: 18335
image: uploads/2017/07/traffico_previsioni_autostrade_pdf.jpg
categories:
- Notizie
---

Ancora poche ore e comincerà agosto, il mese delle vacanze per eccellenza. Per quanti ancora dovranno godersi le ferie, ecco i weekend da evitare per mettersi in viaggio.

Per le partenze, il primo fine settimana infernale sarà proprio il 5 e 6 agosto. Bollino nero per sabato 5 (sia mattino che pomeriggio) e bollino rosso per domenica 6 (la mattina).

Andrà meglio nei weekend successivi, quando ci saranno meno partenze. Bollino rosso solo venerdì 12 e sabato 13 (sia mattina che pomeriggio).

Per i rientri invece, i fine settimana più trafficati saranno sabato 19 e domenica 20 nonche sabato 26 e domenica 27. In tutti e quattro i giorni bollino rosso.

I consigli sono sempre gli stessi: evitare di partire durante il giorno, meglio la mattina presto o la sera tardi; tenersi sempre aggiornati sulle condizioni del traffico; se possibile ricorrere a mezzi alternativi come bus o treni.

I tratti più a rischio saranno la statale 36 "del lago di Como e dello Spluga" in Lombardia, la E45 verso Forlì-Cesena, la strada statale 309 `Romea´ in Veneto e Emilia Romagna, la statale 20 "Del Colle di Tenda", la strada statale 51 "di Alemagna", le intere dorsali "Adriatica", "Jonica", "Tirrena Inferiore" e "Tirrena Superiore", l'Aurelia in Toscana e Lazio, l'Appia nel Lazio e in Campania, l'A2 "Autostrada del Mediterraneo", la A19 "Palermo-Mazara del Vallo" e la Tangenziale di Catania.

In Sardegna la statale 131 "Carlo Felice", la statale 129 "Trasversale Sarda" e la statale 729 "Sassari Olbia", lungo la quale domani, lunedì 31 luglio, saranno aperti altri 2,7 km del nuovo tracciato, che comprende il collegamento diretto con l'aeroporto di Olbia.
