---
author: Radio Rebelde
comments: true
date: 2017-10-29 13:55:20+00:00
layout: post
link: http://www.atomodelmale.it/2017/10/29/gli-oncologi-si-al-test-di-jolie/
slug: gli-oncologi-si-al-test-di-jolie
title: 'Gli oncologi: sì al test di Jolie'
wordpress_id: 18620
image: uploads/2017/10/angelina-jolie-vicini-di-casa-non-la-sopportano-piu.jpg
categories:
- Blog
- Medicina
- Salute
tags:
- Angelina Jolie
- Ovaie
- Seno
- Tumore
---

Si chiama "olaparib", la terapia per il tumore ovarico che agisce contro la **mutazione del gene BRCA**, ribattezzata **_"mutazione Jolie"_** perché lo scorso anno ha portato l'attrice americana Angelina Jolie alla decisione di farsi asportare le ovaie per prevenire la formazione del tumore.
A distanza di due anni, nel 2013 e nel 2015, Jolie s'è fatta prima asportare entrambi i seni e poi entrambe le ovaie. Due interventi necessari per ridurre il rischio di ammalarsi di cancro, dopo aver scoperto di essere portatrice di una mutazione del gene Brca 1: la stessa che aveva fatto ammalare prima e decedere poi a causa di tumore ovarico la nonna, la mamma e la zia.

La mutazione BRCA può fare aumentare la probabilità di sviluppare un tumore ovarico fino al 46%, rispetto all'1,8% della popolazione generale.
La nuova terapia ha dimostrato di aumentare significativamente la sopravvivenza media delle pazienti fino a oltre 11 mesi, riducendo inoltre il rischio di progressione di malattia o di decesso di oltre l'80%. Ogni anno, nel mondo, il tumore ovarico colpisce circa 250 mila donne, quasi 5 mila solo in Italia.
Dall'indagine è emerso che, nonostante le raccomandazioni delle linee guida delle società scientifiche, solo a sei pazienti su dieci con tumore all'ovaio viene proposto di fare il test.

La rilevanza del test è duplice: tanto per una diagnosi precoce quanto per la definizione di una strategia terapeutica appropriata. Il test che individua la mutazione di uno o di entrambi i geni Brca (1 e 2) può salvare la vita di tante donne.
