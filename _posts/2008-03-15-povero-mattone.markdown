---
author: thesave
comments: true
date: 2008-03-15 14:15:57+00:00
layout: post
link: http://www.atomodelmale.it/2008/03/15/povero-mattone/
slug: povero-mattone
title: Povero mattone!
wordpress_id: 959
image: uploads/2008/10/for-rent.png
categories:
- Blog
tags:
- Borsa
- Mattone
- Mercato
- Mutui
- Prestiti
- Subprime
---

### Lo aveva già pronosticato sottobanco Radio Rebelde qualche tempo fa e a quanto pare aveva ragione!

![]({{ site.baseurl }}/uploads/2008/10/for-rent.png)

Se avevate intenzione di comprare casa, questo sembra proprio il momento sbagliato, la chiave ora è "**aspettare**".
Ma come? Non è più redditizio investire sul remunerativissimo mercato del mattone?!

**Sibillini presagi**
Essì, se fino ad ora il trend del mattone aveva goduto di una crescita positiva praticamente inarrestabile, ora **il vento sembra cambiare** e non spirare più con quella forza a cui ci eravamo abituati.

Gli ultimi 8-9 mesi hanno visto un'inversione di marcia tutt'altro che positiva per case, edifici, appartamenti e case per cani e sono proprio di oggi le parole di Berlusconi che si dice timoroso riguardo alla crisi americana: la paura è che quello che è successo oltreoceano possa avvenire anche qua.

**Dall'osservatorio di Tecnocasa** arrivano le notizie sul mercato del mattone delle grandi città in cui si riscontra **un calo del 1,5% sul prezzo delle case**. Insomma, una vera e propria inversione di marcia rimasta immutata da fine anni '80.

**Mi dai un soldino?!**
A quanto pare è proprio il **calo dell'erogazione dei mutui**, dovuto soprattutto alla **crisi dei subprime americani**, il peso in eccesso (o sarebbe meglio dire in ammanco) che ha portato al ribaltamento degli equilibri di mercato .

Se fino ad ora **la crescente disponibilità di immobili** era andata di pari passo con **la richiesta e la successiva fornitura** da parte delle banche **di mutui** per il pagamento delle case, ora l'equilibrio sembra essersi spezzato ed i prezzi di case ed appartamenti stanno cominciando a scendere.

**Pare che il momento propizio per comprare arriverà tra qualche mese di "caduta libera"**, mettiamoci comodi e cominciamo ad aspettare.
