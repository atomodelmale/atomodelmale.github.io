---
author: thesave
comments: true
date: 2011-09-07 10:41:53+00:00
layout: post
link: http://www.atomodelmale.it/2011/09/07/lanterna-verde/
slug: lanterna-verde
title: Lanterna Verde
wordpress_id: 10351
image: uploads/2011/09/Lanterna-Verde1.jpg
categories:
- Azione
tags:
- Dc
- Fumetto
---

Eroi, Eroi, Eroi.

È il tempo degli eroi da fumetto. E mentre la Marvel sforna film a tutto spiano, la DC si concede qualche comparsata, alcune ben riuscite – l'attuale saga di Batman – e qualcuna meno – chi ha detto l'ultimo Superman?

**Lanterna Verde**

![]({{ site.baseurl }}/uploads/2011/09/Lanterna-Verde2.jpg)

Questa volta è il turno di un eroe sconosciuto – in termini cinematografici – alla sua prima apparizione: **Hal Jordan**, alias **Lanterna Verde**.

**Hal**– interpretato da **Ryan Reynolds**, già Deadpool in [X-Men: le origini - Wolverine](/2009/05/23/x-men-le-origini-wolverine/) – è un **irresponsabile** patentato, ritardatario cronico ed incapace di creare rapporti duraturi e stabili sia di tipo professionale che personale.

Il tipico "**bello e dannato**", ma senza droga e sesso, per intenderci.

Impavido collaudatore di prototipi di aerei, vive la sua vita freneticamente, cercando sempre di superare i propri limiti, nel **costante ricordo del padre**, anch'esso pilota di aerei, morto tragicamente.

La sconclusionata vita di Hal subirà un ancor più violento scossone con l'arrivo dell'alieno **Abin Sur** che, morente, gli affiderà il suo anello verde, facendo di Hal Jordan una **Lanterna Verde**.

![]({{ site.baseurl }}/uploads/2011/09/Lanterna-Verde3.jpg)

Al manifestrasi dei propri "grandi poteri", Hal, scopre di avere anche delle "grandi responsabilità". L'anello lo porta sul pianeta **Oa**, dove trova ad attenderlo altri 359 Lanterne Verdi provenienti da altrettanti settori della galassia, impegnati nel proteggere l'universo.

Una volta sul pianeta viene a conoscenza di **Parallax**, creatura imprigionata da Abin Sur ma tornata per invadere l'universo col giallo potere della paura.

Ovviamente toccherà ad Hal riboccarsi le maniche e salvare il cosmo dal signore della Paura.

**Nel giorno più splendente...**

![]({{ site.baseurl }}/uploads/2011/09/Lanterna-Verde1.jpg)

Alla sua prima apparizione, il Lanterna Verde cinematografico appare un **po' troppo "zuccheroso"** per avere un vero mordente sul pubblico.

Fortunatamente il film è dotato di un **buon ritmo di montaggio** e il **mix di azione ed ironia** fa passare celermente i 114 minuti di film.

Nondimeno la trama sviluppata **è quanto di più lineare si sia visto negli ultimi anni** di film super-eroistici, partendo dall'eroe che non si vuole prendere delle responsabilità fino ad arrivare alla sicura – e neanche troppo sudata – vittoria sul malvagio nemico.

Benchè in questo modo il film possa essere capito anche da un pubblico più giovane – dai 5 anni in su, per capirci –,**un po' più di "profondità" non avrebbe di certo guastato**, soprattutto nell'ottica di eventuali sequel.

Consiglio per il futuro:**fare una telefonatina a Nolan** durante la stesura del prossimo film.
