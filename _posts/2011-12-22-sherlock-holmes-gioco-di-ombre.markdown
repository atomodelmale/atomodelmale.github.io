---
author: thesave
comments: true
date: 2011-12-22 14:30:41+00:00
layout: post
link: http://www.atomodelmale.it/2011/12/22/sherlock-holmes-gioco-di-ombre/
slug: sherlock-holmes-gioco-di-ombre
title: Sherlock Holmes - Gioco di Ombre
wordpress_id: 10945
image: uploads/2011/12/Sherlock-Holmes-Game-of-Shadows3.jpg
categories:
- Avventura
- Azione
- Cinema
---

Secondo atto per la fortunata serie partorita dalla mente di Guy Ritchie.

Prevedibile Watson!

**Sherlock Holmes - Gioco di Ombre**

![]({{ site.baseurl }}/uploads/2011/12/Sherlock-Holmes-Game-of-Shadows3.jpg)

La nuova pellicola del **detective più arguto e famoso** del mondo prende piede poco dopo gli eventi narrati alla fine del [primo capitolo](/2009/12/31/sherlock-holmes/).

**Watson sta per sposarsi** e **Holmes** continua nel trattare casi irrisolvibili per i comuni mortali tra **improbabili travestimenti** ed **allegre scazzottate**.

Intanto l'Europa è diventata una **polveriera** in procinto di esplodere.

L'anno è il **1891**, gli **sgoccioli** della "**Belle Epoque**".

I governi del vecchio continente non vedono l'ora di misurarsi in un **conflitto supportato dall'industria bellica** e **gruppi anarchici** conducono una lotta intestina per mezz'Europa a suon di attentati e bombe.

I prodromi di quella che verrà ricordata come **la Prima Guerra Mondiale**.

**Io vedo tutto**

Salto di qualità per il **detective steampunk** di Ritchie che lascia la "piccolezza" della City per confrontarsi, su scala internazionale, con la **Storia** -- con la "S" maiuscola.

Il regista di Snatch sembra aver **fatto tesoro della lezione** del primo capitolo, cogliendone le imperfezioni ed i punti di forza.

In questa nuova pellicola troviamo uno **Sherlock ancora più geniale** ma al contempo **sconclusionato nella vita di tutti i giorni**, a fargli da spalla e contraltare ci sarà il sobrio – ma non troppo – Watson.

![]({{ site.baseurl }}/uploads/2011/12/Sherlock-Holmes-Game-of-Shadows2.jpg)

Questa volta il nemico da sconfiggere è nientemeno che il perfido **professor Moriarty**, l'unico capace di **reggere una partita alla pari con Holmes**, la nemesi perfetta che Doyle creò per il proprio personaggio.

Grazie a questo dualismo **la tensione del film è palpabile fino alla fine**, dosandone bene i tempi con l'uso di naturali quanto calcolati stacchi di azione pura e comicità.

![]({{ site.baseurl }}/uploads/2011/12/Sherlock-Holmes-Game-of-Shadows1.jpg)

Alla "vecchia" e ben rodata squadra composta dal dinamico duo **Watson-Law Holmes-Downey Jr.**, si affianca l'outsider **Stephen Fry**, ottimo nell'interpretare il bolso quanto geniale fratello di Holmes, **Mycroft**.

In conclusione un **ottimo lavoro** da parte di Ritchie che riesce nell'arduo compito di estrarre i punti di forza del capitolo precedente e del Sherlock letterario, sfornando **un film finemente levigato** per deliziare il palato di fan e spettatori occasionali.

The End ?
