---
author: Radio Rebelde
comments: true
date: 2014-12-28 12:06:41+00:00
layout: post
link: http://www.atomodelmale.it/2014/12/28/altro-aereo-malese-scompare-nel-nulla/
slug: altro-aereo-malese-scompare-nel-nulla
title: Altro aereo malese scompare nel nulla
wordpress_id: 15262
image: uploads/2014/12/airasia.jpg
categories:
- Notizie
- Trasporti
tags:
- Aereo
- AirAsia
- Malesia
---

Un altro aereo malese è scomparso, stavolta tra Indonesia e Singapore. Un **Airbus A320** della compagnia aerea low cost malese AirAsia è scomparso il 28 dicembre con 162 persone a bordo in volo.

Il centro di controllo aereo di Giacarta ha perso il contatto con il veivolo fra Surabaya e Singapore alle 7:55 ora locale (l'1:55 in Italia): l'A320-200 trasportava sette membri d'equipaggio e 155 passeggeri, tra i quali 16 bambini e un neonato.

Il pilota dell'Airbus 320 aveva chiesto di "deviare" dal suo piano di volo a causa delle cattive condizioni del tempo.  Nella zona era presente una tempesta di fulmini. Lo ha reso noto la compagnia aerea sulla sua pagina Facebook.

Le operazioni di ricerca sono state avviate dal centro di ricerche e soccorso dell'isola di Bangka (Indonesia), nel Mar di Giava.

La **AirAsia** è considerata la regina delle low cost, premiata negli ultimi 6 anni col riconoscimento di "migliore compagnia a basso costo al mondo", grazie all'alto livello di qualità espresso.

L'incidente arriva alla fine di un anno disastroso per le compagnie aeree della Malesia. Sono due i velivoli finora persi dalla Malaysia Airlines, il volo MH370 scomparso l'8 marzo scorso mentre volava da Kuala Lumpur a Pechino con 239 passeggeri a bordo e, il 17 luglio, il volo MH17 che fu abbattuto sopra l'Ucraina, uccidendo tutte le 298 persone a bordo.
