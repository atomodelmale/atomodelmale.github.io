---
author: Il Gorgonauta
comments: true
date: 2012-03-09 21:01:24+00:00
layout: post
link: http://www.atomodelmale.it/2012/03/09/apple-presenta-il-nuovo-ipad/
slug: apple-presenta-il-nuovo-ipad
title: Apple presenta il nuovo iPad.
wordpress_id: 11315
image: uploads/2012/03/nuovo-ipad.jpg
categories:
- Tech &amp; Hacks
tags:
- Apple
- iPad
---


Il nuovo numero 1 di Apple **Tim Cook** ha presentato la terza generazione di tablet della casa di Cupertino sul palco dello Yerba Buena Center for the Arts di San Francisco. Il dispositivo (chiamato **nuovo iPad** e non iPad 3) punta in primo luogo sulla tecnologia e sull'alta definizione.

Il display, ad alta risoluzione, è un "**retina display**" da 2048 x 1536, con la distanza fra i pixel diminuita fino a 264 punti per pollice. Non solo qualcosa di unico sul mercato ma anche un'occasione per sviluppare app di alto livello.

La fotocamera (non da 8, bensì da 5 megapixel) poi permette di girare video in full HD e di rivederli subito sul display. In alternativa si può montarli con iMovie e condividerli in rete. Il componente del nuovo iPad si presenta inoltre migliorato e dotato di stabilizzatore.

Altre novità riguardano il nuovo processore centrale dual core A5X e il **riconoscimento vocale**, in sostanza la possibilità di dettare sms o messaggi email (non ancora però in italiano). Durata della batteria : fino a nove ore su rete 4G, 10 ore su 3G.

Il nuovo iPad sarà disponibile nei classici formati da 16, 32 e 64 gigabyte ma a differenza del suo precedessore sarà leggermente più spesso (9,4 millimetri di spessore) e più pesante (635 grammi il peso complessivo). E' inoltre prevista connettività LTE di quarta generazione con il dubbio però di non poterla usare  in Europa visto le differenti frequenze utilizzate nel vecchio e nuovo continente (rispettivamente gli 800, 1800 e 2600 MHz nel primo e i 700 e i 2100 MHz nel secondo).

Il prezzo del nuovo dispositivo oscilla tra i 499 e gli 829 dollari. L'uscita ufficiale è prevista per il 16 marzo mentre in Italia sarà disponibile a partire dal 23.
