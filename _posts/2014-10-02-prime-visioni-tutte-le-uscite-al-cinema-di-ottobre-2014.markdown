---
author: Il Gorgonauta
comments: true
date: 2014-10-02 11:21:06+00:00
layout: post
link: http://www.atomodelmale.it/2014/10/02/prime-visioni-tutte-le-uscite-al-cinema-di-ottobre-2014/
slug: prime-visioni-tutte-le-uscite-al-cinema-di-ottobre-2014
title: Prime visioni, tutte le uscite al cinema di ottobre 2014
wordpress_id: 14997
image: uploads/2014/10/sin-city2.jpg
categories:
- Prime Visioni
---

Dopo anni di attesa, arriva sul grande schermo il seguito di _Sin City_: **Sin City - Una donna per cui uccidere**. Nel cast tornano Rosario Dawson, Bruce Willis, Jessica Alba e Mickey Rourke mentre tra i volti nuovi si segnalano Eva Green e Joseph Gordon-Levitt. La storia è incentrata sulla figura di Ava Lord, alias Eva Green, che chiede al suo primo amore Dwight McCarthy (Josh Brolin) un aiuto per sfuggire alle grinfie del suo violento marito, il milionario Damien Lord (Marton Csokas) e della sua enorme guardia del corpo Manute (Dennis Haysbert). In città nel frattempo giunge Johnny (Joseph Gordon-Levitt), un presuntuoso giocatore d'azzardo. La bella Nancy Callahan (Jessica Alba) cerca intanto la sua vendetta nei confronti del Senatore Roark (Powers Boothe). L'uscita del film è prevista proprio in questo week end.

Il 9 ottobre Paolo Ruffini, dopo la buona prova con _Fuga di cervelli_, si cimenta di nuovo alla regia con **Tutto molto bello**. La pellicola segue due neo papà: Giuseppe, un irreprensibile impiegato all'Agenzia delle entrate e  Antonio, più socievole e spensierato. I due si incontrano in ospedale davanti alle culle dei neonati: entrambi aspettano la nascita di un figlio. Per ingannare l'attesa decidono di andare a mangiare in un ristorante di dubbia qualità. Il locale sarà il punto di partenza per una serie di esilaranti avventure che li coinvolgerà per l'intera notte.

Avete presente il Far West? Seth MacFarlane, l'autore dei _Griffin_, vi insegnerà il 16 ottobre un milione di modi per rimanerci secchi.  Al suo fianco la bella Charlize Theron, nei panni di una misteriosa donna, da poco arrivata in città, che lo aiuterà a tirar fuori il suo coraggio e a farlo nuovamente innamorare dopo una scottante delusione amorosa. Pronti per **Un milione di modi per morire nel west**? Nello steso week end segnalo un'altra pellicola: **Tutto può cambiare** con Keira Knightley e Mark Ruffalo. Lui un produttore discografico che ha appena perso il lavoro, lei una talentuosa ma sconosciuta cantautrice che ha appena rotto con il fidanzato. Una storia di coraggio e resurrezione che insegna come tutto può cambiare.

![un-milione-di-modi-per-morire-nel-west]({{ site.baseurl }}/uploads/2014/10/un-milione-di-modi-per-morire-nel-west.png)

Il 22 ottobre un gruppo composto da due criminali, un maniaco, un ladro e un'assassina avrà il difficile compito di salvare la galassia. La pellicola, targata Marvel, è**I guardiani della galassia**. Per i più romantici, **Third person** proporrà tre storie, tre storie d'amore in tre differenti città. Nel cast Mila Kunis, Olivia Wilde e Kim Basinger.

Ottobre si chiude con **Dracula Untold**. Luke Evans è il Principe Vlad, in un film che racconta le origini del Conte Dracula combinando la mitologia sui vampiri con la vera storia del Principe di Valacchia, anche detto "L'Impalatore". Nella pellicola, Vlad pagherà a caro prezzo il potere oscuro ottenuto per impedire all'Impero Ottomano di invadere la Romania, trasformandosi nel vampiro che tutti conosciamo.

 E in conclusione, come tradizione, l'elenco completo delle uscite

**2 ottobre**. Perez / La trattativa / Annabelle / Fratelli unici / Take Five / Gomorra - La serie (2°parte) / Sin City - Una donna per cui uccidere / Boxtrolls - Le scatole magiche / Medianeras - Innamorarsi a Buenos Aires / Una promessa;

**9 ottobre**.  Amoreodio / Joe / Tutto molto bello /  One Direction: Where We Are - Il Film Concerto / I due volti di gennaio / Amore, Cucina e... Curry / Io sto con la sposa / The Equalizer - Il Vendicatore / Il regno d'inverno - Winter sleep / Billy Elliot - Il Musical / Class Enemy / Gomorra - La serie (3° Parte) / Maze Runner - Il labirinto;

** 16 ottobre**. E fuori nevica / Tutto può cambiare / Il giovane favoloso / Minuscule / Hermitage - 250° anniversario / Altman / La banda dei supereroi / La moglie del cuoco / Capitan Harlock - L'Arcadia della mia Giovinezza / Un milione di modi per morire nel west / Gomorra - La serie (4° Parte) / Lo sciacallo - Nightcrawler;

**23 ottobre**. Soap Opera / Il grande quaderno / Is the Man Who Is Tall Happy?: An Animated Conversation with Noam Chomsky / Il balletto del Bolshoi - La leggenda dell'amore / Third person / Neve / Buoni a nulla / Spandau Ballet - Il Film - Soul Boys of the Western World / Boyhood / Guardiani della Galassia / The Judge / Le nozze di Figaro / Il sale della terra;

**30 ottobre**. Frank / Ritorno a l'Avana / Il libro della vita / #ScrivimiAncora / La notte dei morti viventi / Confusi e felici / Dracula Untold / Un fantasma per amico / La spia - A Most Wanted Man / St. Vincent;

e il trailer a caso del mese

