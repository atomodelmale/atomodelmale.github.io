---
author: thesave
comments: true
date: 2013-03-14 18:00:49+00:00
layout: post
link: http://www.atomodelmale.it/2013/03/14/chiude-google-reader-quali-le-alternative/
slug: chiude-google-reader-quali-le-alternative
title: Chiude Google Reader. Quali le alternative?
wordpress_id: 12932
image: uploads/2013/03/Google-Reader.jpg
categories:
- Internet
tags:
- Google
- RSS
---

La scure di Mountain View non tentenna e continua a mietere vittime eccellenti tra i servizi offerti ai propri utenti, sotto a chi tocca, Google Reader.

## Google Reader

[![Google Reader]({{ site.baseurl }}/uploads/2013/03/Google-Reader.jpg)]({{ site.baseurl }}/uploads/2013/03/Google-Reader.jpg)

Ancora sgomenti per la preannunciata dipartita di [iGoogle](/2012/07/31/le-alternative-a-igoogle-netvibes-e-protopage/) a inizio novembre di questo anno, gli affezionati utenti dei servizi di Google si sono ritrovati uno scioccante pop-up nella giornata di ieri quando hanno aperto la pagina di [Google Reader](/2012/04/23/best-web-feed-reader-2012-il-miglior-lettore-rss-online/), il famoso e pluri-premiato servizio di lettura di Feed RSS targato Big G.

[![Google Axe]({{ site.baseurl }}/uploads/2013/03/Google-Axe.jpg)]({{ site.baseurl }}/uploads/2013/03/Google-Axe.jpg)

La data fatidica è quella del 1° Luglio 2013, dopo di che il servizio di Google Reader cesserà di esistere. Così come per iGoogle anche il pensionamento di Reader è stato accolto con un'ondata di proteste da parte degli utenti di mezzo mondo, ma Google ha giustificato la chiusura coatta in capo alla quantità esigua di utenti che attualmente usano il servizio -- io lo uso giornalmente, ma ci sono razionali possibilità che sia effettivamente l'unico utente su questo piccolo punto blu nell'universo...

Ai noi, poveri topini che abbandonano la nave prima che coli a picco, Google regala tre mesi di tempo per fare il [take out](http://www.dataliberation.org/google/reader) dei dati di sottoscrizione ed emigrare verso più accoglienti lidi.

## Le alternative

Gettate dietro le spalle nostalgia e amarezza, guardiamoci in giro per eleggere il nostro futuro aggregatore di feed. Google Reader è (era) un servizio web e uno dei suoi punti di forza è stata proprio la facilità di accesso tramite qualsiasi dispositivo che fosse fisso, portatile o mobile. Come abbiamo avuto modo di vedere, esistono soluzioni [desktop](/2012/04/23/best-desktop-rss-feed-reader-2012-i-migliori-lettori-rss-per-windows-e-mac/) e [mobile](/2012/04/23/best-mobile-feed-reader-2012-i-migliori-lettori-rss-per-iphone-e-android/) di vario tipo, ma in questo caso ci limiteremo a quanto ha da offrire l'InterWeb.

### NetVibes

Una delle alternative più promettenti è [NetVibes](http://www.netvibes.com/). Il concorrente di iGoogle offre anche un ottimo lettore di feed RSS che, per gli amanti del classico, ricalca l'interfaccia a cui Google Reader ci ha abituato.

### Feedly

[Feedly](http://www.feedly.com/) sembra la promessa del momento, soprattutto grazie alle sue versioni per iOS e Android alle quali si affiancano quelle per Chrome, Safari e Firefox (sotto forma di estensioni). Feedly porta una ventata di novità nelle interfacce dei lettori RSS grazie ad una manciata di visualizzazioni alternative delle news (a rivista, a lista, a griglia, etc.). In più, lo staff di Feedly ha colto la palla al balzo, offrendo ai propri utenti una procedura per migrare "senza soluzioni di continuità" al loro servizio. Meglio di così!

### NewsBlur

Ultimo, ma non meno importante, [NewsBlur](http://www.newsblur.com/) che promette una dolce transizione da Google Reader grazie da un'interfaccia dinamica ma mutuata da quella di Reader. Anche NewsBlur dispone di una versione mobile nei market per Android e iOS.

* * *

Attendendo che la moda "rinnovatrice" di Google passi dalla fase distruttiva a quella costruttiva, vi auguro una buona esplorazione dei succitati servizi e... alla prossima "accettata"!
