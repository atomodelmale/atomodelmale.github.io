---
author: Il Gorgonauta
comments: false
date: 2007-01-15 20:16:00+00:00
layout: post
link: http://www.atomodelmale.it/2007/01/15/the-wicker-manil-prescelto-ovvero-il-povero-citrullo/
slug: the-wicker-manil-prescelto-ovvero-il-povero-citrullo
title: The Wicker man - il prescelto, ovvero il povero citrullo!!
wordpress_id: 712
image: uploads/2008/10/prescelto.jpg
categories:
- Blog
- Cinema
- Drammatico
- Thriller
tags:
- Nicolas Cage
---

**Trama**
Uno sceriffo, dopo un grave incidente sul lavoro, viene chiamato da una sua ex ad investigare sulla scomparsa di una bambina in una sperduta ed isolata comunità di eremiti non certo entusiasti del suo arrivo.Ma ben presto il suo arrivo non si rivelerà casuale e si ritroverà a combattere con un oscuro segreto dai risvolti sorprendenti.

**Recensione**
Non fatevi ingannare il film è solo una perdita di tempo. Se infatti la trama regge per almeno metà della pellicola il **finale** è completamente privo di senso. Ok, digeriamo la già di per sé assurda isoletta femminista, salviamo la solita tematica della comunità sperduta dedita a chissà quali spaventosi crimini o desiderosa di proteggersi dal mondo esteriore tanto malvagio (che ha dato vita a piccoli mostri come _The Village_), la continua ricerca della verità che dà suspense e movimento al film e l'interpretazione sempre all'altezza di **Nicolas Cage** nei panni del protagonista ma rifiutiamo un finale tanto aberrante e privo di senso, ideato solo per dare una conclusione a un film che si avvolge sempre più su se stesso.

Sarò romantico oppure amante del lieto fine ma vedere impunite tante belle (insomma) assassine, ridenti e orgogliosi del loro operato, non mi piace. Un'ora e mezza circa di visione nella speranza di vedere salva la piccola per poi rivelarsi quella che è, ossia una comunità dove si può uccidere al di là di ogni controllo. Ma andiamo dove ci troviamo su stupidolandia?

In che **genere** rientra poi questo film? Drammatico, thriller o horror? Non si sa in quanto il film fa solo una grande confusione facendo l'occhiolino all'uno o all'altro. Meglio dedicarsi all'originale allora datato 1973 di cui _The Wicker Man_ costituisce solo una pallida e brutta copia o ad altri film di genere analogo ma dotati di uno spessore ben maggiore come ad es _I Fiumi di Porpora_.

Perciò se avrete la sfortuna di incontrare questo film datevi alla fuga oppure dimenticatelo il prima possibile perché in caso contrario si otterrà solo un abuso della vostra memoria!!

P.S. Il film però è perfetto per chi si vuole dedicare a una ricerca sulla cattiveria delle donne, disponibile materiale a palate!!!

Il Gorgonauta.
