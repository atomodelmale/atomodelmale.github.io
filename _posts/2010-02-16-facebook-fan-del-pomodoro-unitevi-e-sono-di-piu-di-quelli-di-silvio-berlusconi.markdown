---
author: Il Gorgonauta
comments: true
date: 2010-02-16 19:53:32+00:00
layout: post
link: http://www.atomodelmale.it/2010/02/16/facebook-fan-del-pomodoro-unitevi-e-sono-di-piu-di-quelli-di-silvio-berlusconi/
slug: facebook-fan-del-pomodoro-unitevi-e-sono-di-piu-di-quelli-di-silvio-berlusconi
title: Facebook, fan del "pomodoro" unitevi. E sono di più di quelli di Silvio Berlusconi.
wordpress_id: 6717
image: uploads/2010/02/pomodoro.jpg
categories:
- Facebook
- Internet
- Italia
- Politica
- Social Network
tags:
- Pomodoro
- Silvio Berlusconi
- Sondaggi
---

Un **pomodoro** tira l'altro? Chi lo sà, certamente su **Facebook** si. Il gruppo creato dall'_Unione degli studenti Monza_ (senza alcun scopo o riferimento politico, dicono) e dal titolo **_Questo pomodoro avrà più fan di Silvio Berlusconi_** spopola sul noto Social Network (ecco il [link](http://www.facebook.com/pages/Questo-pomodoro-avra-piu-fan-di-Silvio-Berlusconi/312287616880?v=wall&ref=search)). 417.131 fan e obiettivo raggiunto, il Silvio nazionale  ne ha "appena" 203.515, un pò meno della metà.![]({{ site.baseurl }}/uploads/2010/02/pomodoro.jpg)

Il fenomeno in realtà non è nuovo e già numerosi ortaggi e oggetti di vario genere hanno avuto il privilegio di superare esponenti del mondo politico o dello spettacolo. Ecco alcune delle scommesse più curiose:

	
  * il gruppo del **finocchio** batte _Maurizio Gasparri_ mentre il **carciofo** ha il suo bel da fare per battere i fan del Ministro dell'Istruzione _Maria Stella Gelmini_...

	
  * in corsa la barbabietola da zucchero per battere _Emilio Fede_ mentre l'intrepido **parrucchino usato** è lontanissimo dal suo obiettivo, sconfiggere (ancora una volta) il nostro presidente del Consiglio dei ministri. L'impietosa classica segnala 483 fan contro gli oltre 200.000..

Scommesse, burle del noto Social Network in evidenza per la loro stravaganza e **goliardia**. Ma che forse in fondo contengono un minimo di verità, sopratutto quando vengono vinte..

Sarà una coincidenza ma intanto il **livello di fiducia** in Berlusconi si avvicina ai minimi storici. Un[ sondaggio mensile ](http://www.repubblica.it/statickpm3/rep-locali/repubblica/speciale/2010/sondaggi_ipr/fiducia_governo_febbraio.html)di **Ipr Marketing** sulla fiducia nel premier, nel governo e nelle forze politiche segna risultati allarmanti per il divin Silvio.

Solo 46 intervistai su 100 infatti mostrano molta o abbastanza fiducia nel suo operato (contro i 48 del mese precedente). Stabile il Governo con una percentuale ferma al 40%. Risalgono i partiti del centrosinistra Pd  e IDV (rispettivamente più 3 e 2%) mentre si confermano senza variazioni il Pdl, l'Udc e la Lega Nord.

Nel frattempo il pomodoro trionfa. Chissà cosa succederebbe se decidesse di buttarsi in **politica**..
