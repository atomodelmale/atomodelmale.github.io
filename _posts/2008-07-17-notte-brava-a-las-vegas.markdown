---
author: Il Gorgonauta
comments: true
date: 2008-07-17 22:07:27+00:00
layout: post
link: http://www.atomodelmale.it/2008/07/17/notte-brava-a-las-vegas/
slug: notte-brava-a-las-vegas
title: Notte brava a Las Vegas.
wordpress_id: 1030
image: uploads/2008/10/nottebravaalasvegas.jpg
categories:
- Blog
- Cinema
- Commedia
tags:
- Ashton Kutcher
- Cameron Diaz
- Las vegas
- Matrimonio
---

**Trama**. Joy lavora a Wall Street, aspetta un avanzamento di carriera e si prepara a festeggiare la festa di compleanno del suo ragazzo. Jack invece è impiegato presso l'azienda del padre ma è un fannullone e pensa solo a divertirsi. Per entrambi giunge una brutta notizia : la prima viene mollata mentre il secondo viene licenziato. I 2 hanno la stessa idea : recarsi a Las Vegas per divertirsi (e dimenticare). Qui si conoscono e dopo una notte di follia si ritrovano sposati. Annullamento, nessun problema. Ma un assegno da 3 milioni di dollari metti in crisi la decisione. A chi spettano tutti questi soldi? Nella legge si trova la risposta ma un giudice amante del matrimonio impone 6 mesi di convivenza forzata prima di prendere ogni decisione. Riusciranno Joy e Jack a farcela nonostante i loro burrascosi rapporti data l'alta cifra in palio?

**Recensione**. Il **matrimonio**, una scommessa per la vita, ma tra 2 persone completamente diverse tra loro (una perfettina ed un disordinato). E come solo Hollywood può mostrarci (ma l'amiamo per questo) invece che a calci e a sputi tutto finisce _a tarallucci e vino _(poco realistico ma molto romantico e auspicabile).  E 2 persone che prima si odiano finiscono per.. (indovinate voi).

Joy e Jack vivono la loro vita ma essa è priva di rischi e asperità. Ogni giorno è uguale a quello precedente e sarà simile a quello successivo. Un evento non voluto giungerà a salvare entrambi dal rispettivo torpore e li costringerà a prendere delle decisioni, ad interrogarsi, a crescere o a mostrare se stessi (una scommessa quindi anche personale). Il matrimonio, la convivenza forzata e la scoperta dell'altro contribuirà a tutto questo, non senza la magia cinematografica del ritrovamento della nostra dolce metà in colui che all'apparenza sembra la propria nemesi.

![]({{ site.baseurl }}/uploads/2008/10/nottebravaalasvegas2.jpg)

Per farlo ecco la (vecchia) trovata di una convivenza forza che prima divide ma poi unisce. Il matrimonio diventa l'arena della lotta/dell'incontro, dove convivono ripicche, vendette e stratagemmi per sconfiggere il proprio avversario. Il tutto sulla falsariga di un gioco senza troppi danni, privo quasi sempre di vero odio o di complicità sessuale, ma con qualche luogo comune. Divertimento ed ironia (con qualche vena di sentimento e di riflessione), grazie anche ai rispettivi amici del cuore di Joy e Jack e ad altri personaggi stravaganti come il giudice Whopper.

Infine meritano un appunto Las Vegas, la città del peccato e dello sballo (che qui porta alla fine ad una ricompensa, ossia di aver trovato la donna/l'uomo giusto..ma non è sempre così purtroppo) e i 2 protagonisti **Cameron Diaz** (la _Mary_ per cui tutti _impazzivano_ nell'ormai lontano 1998, ricordate?) e **Ashton Kutcher** (non più solo il giovane marito di D.Moore). In conclusione una divertente commedia che lascerà o/e qualche sorriso di compiacimento o/e qualche risata o/e qualche sospiro di velata invidia.

Il Gorgonauta.
