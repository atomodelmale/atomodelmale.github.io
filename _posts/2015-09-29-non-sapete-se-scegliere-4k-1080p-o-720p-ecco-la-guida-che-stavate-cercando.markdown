---
author: thesave
comments: true
date: 2015-09-29 21:08:42+00:00
layout: post
link: http://www.atomodelmale.it/2015/09/29/non-sapete-se-scegliere-4k-1080p-o-720p-ecco-la-guida-che-stavate-cercando/
slug: non-sapete-se-scegliere-4k-1080p-o-720p-ecco-la-guida-che-stavate-cercando
title: Non sapete se scegliere 4k, 1080p o 720p? Ecco la guida che stavate cercando
wordpress_id: 16095
image: uploads/2015/09/LG-UHDTV.jpg
categories:
- Televisione
tags:
- Full HD
- HD
- HDReady
- Ultra HD
---

Avete acquistato un nuovo PC da Home Theater e vi accingete a trasferire (rippare) la vostra vasta collezione di dischi Blue Ray su hard disk per un accesso più veloce ma non sapete quale risoluzione scegliere per la vostra TV?

O magari volete sapere se è meglio scaricare i film di Netflix --- [presto disponibile in Italia](/2015/09/30/il-22-ottobre-arriva-netflix-cose-quanto-costa.html) --- in qualità 1080p o 720p.

Per qualsiasi decisione riguardo la qualità dei filmati scaricati o da trasferire lo schema sotto può darvi una mano.

![Schema]({{ site.baseurl }}/uploads/2015/09/Schema.jpg)

In pratica, la coppia distanza-schermo è fondamentale per poter notare la qualità di un filmato. Se ad esempio avete uno schermo da 50'' ma lo guardate da 5 metri di distanza noterete difficilmente se state guardando un filmato a 4k (il nuovo Ultra HD), 1080p, 720p o il vetusto 480p.

Lo schema, riadattato da quello presentato da [Carlon Bale](http://carltonbale.com/does-4k-resolution-matter/), permette perciò di scegliere tanto la risoluzione dei filmati quanto la dimensione dello schermo che vi serve per godere della qualità che desiderate. Va notato che lo schema è stato compilato considerando una visione di 10/10. Ovviamente un minore numero di diottrie da parte dello spettatore allarga l'area del "tutto uguale" proporzionalmente alla distanza e inversamente alla dimensione dello schermo.

![LG UHDTV]({{ site.baseurl }}/uploads/2015/09/LG-UHDTV.jpg)

E' interessante come, benché i produttori stiano "correndo" verso il 4k, i dettagli di un video a risoluzione doppia rispetto al full HD (2160p) siano distinguibili solamente entro i 3 metri di distanza con schermi da 90 pollici, cioè con una superficie di **2 metri per 1**!

Meglio riconsiderare prima di spendere cifre a 3 zeri per portarsi a casa il 4k di ultima generazione.
