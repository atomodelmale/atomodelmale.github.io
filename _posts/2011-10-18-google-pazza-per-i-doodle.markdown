---
author: Il Gorgonauta
comments: true
date: 2011-10-18 19:38:19+00:00
layout: post
link: http://www.atomodelmale.it/2011/10/18/google-pazza-per-i-doodle/
slug: google-pazza-per-i-doodle
title: Google pazza per i doodle.
wordpress_id: 10661
image: uploads/2011/10/google-doodle.jpg
categories:
- Informatica
- Internet
- Motori di Ricerca
- Tech &amp; Hacks
tags:
- Google
---


A colori o in bianco e nero. Statici o interattivi. Sono solo alcuni degli aggettivi che si possono riferire ai **doodle** di Google.

I doodle, in pratica versioni modificate del logo di **Google**, vengono utilizzati per celebrare particolari eventi, ricorrenze e anniversari di importanti personaggi (da grandi scienziati a artisti) oppure importanti invenzioni e scoperte scientifiche.

All'inizio usati solo in occasioni speciali oggi i doodle compaiono sempre più spesso nella home page di google, trasformandosi oramai in un vero e proprio appuntamento fisso per tutti gli utenti del web.

Il primo doodle della storia è stato realizzato nel lontano 1998, da allora tutti gli altri sono stati realizzati dal graphic designer Dennis Hwang. L'azienda di Mountain View organizza inoltre anche un concorso per gli studenti chiamato **_Doodle4Google_** in cui viene chiesto a ciascun studente di creare un doodle personalizzando su un tema proposto da Google. Il vincitore avrà l'onore di veder visualizzato il proprio lavoro sulla home page del più famoso motore di ricerca per un giorno intero.

Eccone quindi una brevissima lista.

**il primo**

Il primo amore non si scorda mai recita una noto detto e allora forse neanche il primo doodle. Si tratta del **_Burning Man, _** realizzato il 30 agosto 1998 e ispirato all'omonimo festival che si tiene ogni anno a Black Rock City in Nevada.

![]({{ site.baseurl }}/uploads/2011/10/googleburn.jpg)

**e l'ultimo**(per il momento)

L'ultimo in ordine di tempo è del 15 ottobre 2011 ed è dedicato all'88° anniversario della nascita di Italo Calvino.

![]({{ site.baseurl }}/uploads/2011/10/doodle-italo-calvino.jpg)

**in bianco e nero**

I doodle di Google il più delle volte sono gioiosi e allegri ma questo non toglie che possano essere dedicati anche ad eventi meno divertenti. In occasioni di particolari tragedie, come ad es. il disastro aereo in cui ha perso la vita il presidente polacco Lech Kaczyński,  infatti il logo di Google è in bianco nero.

![]({{ site.baseurl }}/uploads/2011/10/doodle-Lech-Kaczyński-.gif)

**e a colori**

Uno dei tanti doodle comparsi in questi anni, in questo caso per l'Earth Day del 2007.

![]({{ site.baseurl }}/uploads/2011/10/doodle-earthday07.png)

**statici**

I doodle non celebrano solo importanti anniversari, feste e ricorrenze ma anche importanti scoperte scientifiche. E' infatti il 16 maggio 2008 e Google celebra la scoperta del primo laser.

![]({{ site.baseurl }}/uploads/2011/10/doodel-first-laser.gif)

**e interattivi**

L'ultima categoria di doodle è forse la più amata dagli utenti, in quanto permette agli stessi di interagire con lo stesso logo. Negli anni sono stati realizzati innumerevoli doodle interattivi, da quello dedicato a Pac Man a quello dedicato all'eclissi lunare del 15 giugno 2011. In questo caso ecco il doodle dedicato allo scrittore francese Jules Verne e al suo celebre romanzo _Ventimila leghe sotto i mari_ datato 8 febbraio 2011.

![]({{ site.baseurl }}/uploads/2011/10/doodle-julies-verne.png)
