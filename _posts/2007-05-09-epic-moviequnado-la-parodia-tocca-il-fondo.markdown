---
author: Il Gorgonauta
comments: false
date: 2007-05-09 18:36:00+00:00
layout: post
link: http://www.atomodelmale.it/2007/05/09/epic-moviequnado-la-parodia-tocca-il-fondo/
slug: epic-moviequnado-la-parodia-tocca-il-fondo
title: Epic Movie...quando la parodia tocca il fondo.
wordpress_id: 753
image: uploads/2008/10/epicmovie.jpg
categories:
- Blog
- Cinema
- Commedia
tags:
- Parodia
---

**Trama**. 4 orfani trovano un biglietto d'oro per poter visitare la fabbrica di cioccolato di Willie Wonka. Qui per sfuggire alle ingiustizie del cioccolataio, si nascondono in un armadio dove è celato il fantastico mondo di Gnarnia. I 4 dovranno salvarlo dalla minaccia portata dalla strega Bianca Gnocca....

**Recensione**. Si legge sulla locandina del film _Non è vero che troppe saghe fanno male_, ma ne siamo sicuri? Perché il film strappa non più di un sorriso e fa rimpiangere piuttosto che ridere. Sorvoliamo sulla trama, di per se inconsistente (come è tipico del genere però), ma non sull'accavallamento di una parodia sull'altra, su gag tristi, volgari e a volte fuori luogo e su una noia che pervade lo spettatore dall'inizio alla fine della pellicola. Da dimenticare poi il doppiaggio, sconclusionato e poco chiaro e il cast che genera più di una perplessità. Nemmeno alcune presenze illustri come quella di **Carmen Electra** riescono a sollevare il morale: domina solamente più volgarità.

Non ci rimane che rimpiangere parodie del calibro dell'_Aereo più pazzo del mondo_, _Frankenstein Junior_, la serie di Scuola di polizia e Una pallottola spuntata e in tempi più recenti Scary Movie.

Ma per concludere quali sono le pellicole prese di mira? Domina quasi incontrastata la parodia delle Cronache di Narnia, al cui interno troviamo il pirata Jack Swallows (_I Pirati dei Caraibi_), il perfido Silas al soldo della regina (Il codice da Vinci che merita una riproduzione dell'omicidio del curatore Sauniere avvenuto al Louvre), il maghetto Harry Potter un pò invecchiato e gli strampalati X-Men. Ma non finisce qui..vediamo un deviato Willy wonka nella sua fabbrica di cioccolato, l'apparizione del mitico telecomando cambia-realtà-a-nostro piacimento di Click, la presa in giro di _Superman Returns_, _Snakes on an Plane_, _Super Nacho_ e molto altro, ricordarle tutte è non facile.

[](http://atomodelmale.forumfree.net/)

Speriamo solamente che il genere della parodia non scompaia per via di pellicole del genere di Epic Movie e che esso sappia ritrovare un minimo di spessore.

Il Gorgonauta.
