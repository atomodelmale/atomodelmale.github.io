---
author: Radio Rebelde
comments: true
date: 2013-07-24 18:15:21+00:00
layout: post
link: http://www.atomodelmale.it/2013/07/24/crisi-proteste-anche-in-bulgaria/
slug: crisi-proteste-anche-in-bulgaria
title: Crisi, proteste anche in Bulgaria
wordpress_id: 13497
image: uploads/2013/07/01_bulgaria_proteste_23_giugno_2_getty.jpg
categories:
- Crisi
- Protesta
tags:
- Bulgaria
---

Perdura ormai da **40 giorni** la protesta di un nutrito gruppo di manifestanti che contestano il governo e "l'oligarchia" al potere nel paese bulgaro.

L'ultimo episodio ha visto ieri una folla di oltre duemila persone assediare l'edificio nel centro di **Sofia**, dove erano al lavoro tre commissioni sul bilancio statale per il 2013.

Solo dopo un'intera notte di assedio sono stati evacuati dalla polizia 109 fra deputati, esperti e giornalisti intrappolati nella sede del Parlamento di Sofia.

Dopo aver scortato fuori i parlamentari intrappolati, stamani la polizia ha rimosso le barricate erette dai manifestanti. In mattinata si riunirà il governo tecnico guidato da **Plamen Orecharski**, ma la seduta parlamentare in programma oggi è stata per il momento sospesa.

La protesta ha preso di mira la «oligarchia» accusata di tenere in mano le sorti della Bulgaria. A scatenare la manifestazione è stata la decisione del governo di nominare il magnate dei media, Delyan Peevski (già coinvolto in scandali di corruzione) a capo dei servizi di sicurezza.

La **Bulgaria**, il paese più povero dell'Unione europea, dall'inizio dell'anno vive una grave impasse politica, provocata dalla crisi economica globale. A febbraio il governo del premier di destra **Boiko Borisov** era caduto a seguito delle continue manifestazioni di piazza contro le misure di austerità. Dalle elezioni anticipate del 12 maggio è uscito un governo di tecnocrati sostenuto dalla sinistra, ma le manifestazioni sono continuate.
