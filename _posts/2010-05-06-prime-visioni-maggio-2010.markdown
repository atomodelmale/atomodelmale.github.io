---
author: Il Gorgonauta
comments: true
date: 2010-05-06 15:15:05+00:00
layout: post
link: http://www.atomodelmale.it/2010/05/06/prime-visioni-maggio-2010/
slug: prime-visioni-maggio-2010
title: 'Prime visioni : maggio 2010.'
wordpress_id: 7368
image: uploads/2010/05/robin-hood-2.jpg
categories:
- Cinema
- Prime Visioni
tags:
- '2010'
- Russell Crowe
---


Steve e Claire sono una tranquilla coppia sposata con 2 bambini che vive  nel New Jersey. Una sera decidono di recarsi a mangiare a Manhattan  nel ristorante più alla moda della città. Qui a causa di uno scambio di identità...

Per sapere il resto della trama occorrerà recarsi al cinema questo venerdì, giorno in cui esce per l'appunto la pellicola in questione intitolata **_Notte folle a Manhattan**. In sua compagnia ecco **Draquila - L'italia che trema**, un documentario di Sabina Guzzanti sulla ricostruzione del dopo terremoto che ha colpito l'Abruzzo lo scorso anno.

Il secondo week end del mese giunge nelle sale cinematografiche **Robin Hood**, il fuorilegge che nella foresta di Sherwood ruba ai ricchi per dare ai poveri. Interpreta Russel Crowe e dirige Ridley Scott. In **Piacere, sono un po' incinta** invece la bella Jennifer Lopez è Zoe, una donna che dopo anni di ricerca del proprio uomo ideale decide di ricorre alla inseminazione artificiale per diventare mamma..

Il terzo fine settimana un noto personaggio del mondo dei videogiochi irrompe al cinema con tutto il suo carico di azione, magia e avventura. Stiamo parlando del "Principe di Persia" e della pellicola **Prince of Persia: Le sabbie del tempo**. Interpreti _Jake Gyllenhaal, Gemma Aterton _e _Ben Kingsley_.

Un aereo che esplode, un tir che perde il suo carico, una giostra difettosa di un luna park. E adesso? Nel quarto capitolo della saga di Final Destination, **The Final Destination 3D**, un nuovo gruppo di ragazzi sfiderà la morte dopo essere sopravvissuto ad uno spaventoso incidente intercorso durante una gara automobilistica. Mentre il duo _Elio Germano_ e _Raoul Bova_ tornerà a recitare insieme nel film** La nostra vita**.

![]({{ site.baseurl }}/uploads/2010/05/Prince-of-Persia.jpg)

L'ultimo week end di maggio invece ecco **La regina dei castelli di carta ** _e_** The road_**. La prima pellicola chiude la trilogia dedicata alla saga di _Millennium_ di Stieg Larsson andando a svelare l'oscuro passato di _Lisbeth Salander_ mentre la seconda offre un Viggo Mortensen nel ruolo di sopravvissuto ad un disastro nucleare.  Quest'ultimo intraprenderà, con il proprio figlio, un disperato viaggio verso la salvezza e la libertà in un mondo prossimo sconvolto e devastato.

In conclusione, come tradizione, l'elenco completo delle uscite..

**7 maggio.** Draquila - L'italia che trema / Christine Cristina / Due vite per caso / Aiuto vampiro / Notte folle a Manhattan / Sear John / Fratelli d'Italia / Puzzole alla riscossa / Dear John.

**14 Maggio**. Robin Hood (da mercoledì 12) / Manolete / Shadow / Adam / Non è ancora domani (La Pivellina) / Scontro di civiltà per un ascensore a piazza Vittorio / Piacere, sono un po' incinta.

**21 Maggio**. Prince of Persia: Le sabbie del tempo (da mercoledì 19) / The Final Destination 3D / Chaotic Ana / Copia conforme / La nostra vita / La bella società / Dalla vita in poi.

**28 Maggio.** La regina dei castelli di carta / The Last Station / 14 KM / The Road / Una canzone per te / La papessa.

... e in più il trailer a caso del mese.

