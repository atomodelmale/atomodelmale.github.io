---
author: thesave
comments: true
date: 2011-09-16 12:05:29+00:00
layout: post
link: http://www.atomodelmale.it/2011/09/16/da-quanto-liva-al-21-da-domani-17092011/
slug: da-quanto-liva-al-21-da-domani-17092011
title: Da quando l'IVA al 21%? Da Domani! (17/09/2011)
wordpress_id: 10454
image: uploads/2011/09/iva-21.jpg
categories:
- Crisi
- Economia
tags:
- Iva
- Stato
- Tasse
---

Come sapete all'interno della manovra finanziaria 2011 è stato previsto l'aumento dell'IVA -- Imposta a Valore Aggiunto per i più smaliziati -- che passa dal 20 al 21%.

![]({{ site.baseurl }}/uploads/2011/09/iva-21.jpg)

Ebbene il **termine ultimo dell'utilizzo dell'IVA al 20% decade domani. Ulteriori misure urgenti per la stabilizzazione finanziaria e lo sviluppo**

Così si chiama il decreto trasformato in legge che ha imposto l'aumento del'aliquota ordinaria dell'IVA, che al contrario lascia invariate quella minima e quella ridotta rispettivamente:

	
  * Minima - 4% - applicata sui generi di prima necessità quali alimentari, acqua, stampa, ecc.

	
  * Ridotta - 10% - applicata su servizi turistici -- alberghi, bar, ristoranti, ecc. -- e su alcuni prodotti alimentari, così come per le operazioni di recupero edilizio.

Tutti gli altri prodotti che ricadono nella normale aliquota verranno tassati al 21%.

**Ma cosa cambia nelle tasche degli italiani? Tutti i prodotti** che non rientrano nelle aliquote riportate sopra -- elettronica, televisori, mezzi di trasporto, giocattoli, detersivi, servizi, carburanti, caffè, alcolici, si potrebbe andare avanti all'infinito --**sono soggetti all'aumento della tassazione**, così come **le fatture che devono ancora essere saldate** -- quindi sbrigatevi ;) -- e **tutti i pagamenti che verranno effettuati dopo l'entrata in vigore della norma**.

Intanto le associazioni dei consumatori temono l'ennesimo **aumento dei prezzi** che, se da una parte rimpingua l'erario statale, dall'altra deprime i consumi e pesa sullo sviluppo delle famiglie, sopratutto quelle che tra disoccupazione e cassa integrazione fanno fatica ad arrivare a fine mese.

Sperando che la manovra risani seriamente le casse dello stato e non sia solo un'ulteriore balzello sul capo degli italiani,**d'ora in avanti si dovranno fare i conti con quell'1% in più**.
