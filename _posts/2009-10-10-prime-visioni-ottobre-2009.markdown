---
author: Il Gorgonauta
comments: true
date: 2009-10-10 12:00:49+00:00
layout: post
link: http://www.atomodelmale.it/2009/10/10/prime-visioni-ottobre-2009/
slug: prime-visioni-ottobre-2009
title: 'Prime visioni : ottobre 2009.'
wordpress_id: 5772
image: uploads/2009/10/Fame-saranno-famosi.jpg
categories:
- Cinema
- Prime Visioni
tags:
- '2009'
- Woodstock
---

Lo scorso week end (2/10) è uscita l'ultima opera del regista americano Quentin Tarantino, dal titolo **Bastardi Senza gloria**, storia di un pugno di soldati ebrei che nella Francia occupata stermina più nazisti possibili e tenta di uccidere il loro capo supremo Adolf Hitler. In sua compagnia uscivano il thriller _WhiteOut - Incubo Bianco_, con l'ex vampira _Kate Beckinsale_ nel ruolo di sceriffo federale spedito in Antartide per indagare su un misterioso omicidio e _Biancaneve e gli ![Fame -saranno famosi]({{ site.baseurl }}/uploads/2009/10/Fame-saranno-famosi.jpg)

007 nani_, con il mondo delle favole ancora una volta (dopo _Cenerentola e gli 007 nani_) sconvolto dal caos e dal disordine a cui cercheranno di far fronte gli intrepidi piccoli minatori.

Questo fine settimana invece (9/10) ecco **Fame - Saranno famosi**, remake della fortunata pellicola del 1980; _Barbarossa_, in cui si ripercorrono le vicende storiche che contrapposero l'imperatore Federico I detto il Barbarossa e i comuni ribelli del Nord Italia riunitesi nella Lega Lombarda e _Motel Woodstock_, storia degli eventi che portarono al più famoso concerto della storia della musica.

Si giunge così al terzo venerdì del mese (16/10) con _Funny People_, nuova commedia con Adam Sandler, che parla di un comico con solo 1 anno ancora da vivere a causa di una grave malattia. Per gli amanti invece della paura e del terrore ben 2 pellicole sul grande schermo : _Halloween 2 _e _Orphan_. Nella prima Michael Myers tornerà nella sua cittadina natale per sistemare alcune "questioni" famigliari rimaste in sospeso mentre nella seconda si parlerà di un'adozione alquanto tormentata. Infine ecco **Up**, il nuovo film d'animazione della Walt Disney con protagonisti un arzillo vecchietto e un intraprendente piccolo scout coinvolti nell'esplorazione delle selvagge terre del Sud America.

Il quarto week end (23/10) la pellicola _La battaglia dei 3 regni_ ci porterà nella Cina del III sec d .C., divisa in 3 regni e sconvolta dalle lotte tra quest'ultimi. In alternativa ecco **Parnassus - L'uomo che voleva ingannare il diavolo**. Il Dottor Parnassus è a capo di una compagnia teatrale e offre al pubblico un eccezionale numero di magia. Questo grazie al suo patto con il diavolo che, in cambio del potere concesso a Parnassus, a preteso l'anima della figlia Valentina al compimento del suo sedicesimo anno..

![Parnassus - L'uomo che voleva ingannare il diavolo]({{ site.baseurl }}/uploads/2009/10/Parnassus-Luomo-che-voleva-ingannare-il-diavolo.jpg)

L'ultimo fine settimana del mese (30/10) esce invece _Nel paese delle creature selvagge_, storia di un bambino di nome Max che crea nella propria mente un immaginario mondo fantastico popolato da strane creature. Ma in conclusione ecco l'elenco completo delle uscite.

2 ottobre. Trilli e il tesoro perduto / Un amore all'improvviso / Biancaneve e gli 007 nani / L'artista / WhiteOut - Incubo Bianco / Bastardi senza gloria / la doppia ora.

9 ottobre. _Motel Woodstock / Fame- Saranno famosi / Barbarossa / Le mie grosse grasse vacanze greche / La doppia ora / Ricky - Una storia d'amore e libertà_.

16 ottobre. Orphan / Genova / Di me cosa ne sai /Viola di mare / Funny People / Up / Halloween II / Lo spazio bianco.

23 ottobre._ Dorian Gray / Lebanon / Parnassus - L'uomo che voleva ingannare il diavolo / La battaglia dei tre regni / Brüno / Io, Don Giovanni / Oggi sposi / Julie & Julia_.

30 ottobre. Il nastro bianco / Amore 14 / Nel paese delle creature selvagge.
