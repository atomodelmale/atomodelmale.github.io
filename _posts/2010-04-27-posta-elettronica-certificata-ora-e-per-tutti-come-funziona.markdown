---
author: Il Gorgonauta
comments: true
date: 2010-04-27 09:42:08+00:00
layout: post
link: http://www.atomodelmale.it/2010/04/27/posta-elettronica-certificata-ora-e-per-tutti-come-funziona/
slug: posta-elettronica-certificata-ora-e-per-tutti-come-funziona
title: 'Posta Elettronica Certificata : ora è per tutti. Come funziona.'
wordpress_id: 7236
image: uploads/2010/04/pec.gif
categories:
- Informatica
- Internet
- Italia
- Tech &amp; Hacks
tags:
- Brunetta
- Pubblica Amministrazione
---

Cosa si cela dietro l'acronimo **P.E.C.**?[![]({{ site.baseurl }}/uploads/2010/04/pec.gif)]({{ site.baseurl }}/uploads/2010/04/pec.gif)

Forse..Protezione Enti Caritatevoli?

Niente di tutto questo P.E.C sta per **Posta Elettronica Certificata**, la rivoluzione tecnologica voluta da Ministro Brunetta per semplificare, velocizzare e migliorare i rapporti tra cittadini e Pubblica Amministrazione.

Prima disponibile solo per aziende e professionisti, oggi la Pec (in pratica un indirizzo e-mail certificato, cioè con valore legale) è a disposizione di tutti i **cittadini** maggiorenni che dispongono di un codice fiscale (in tutto 50 milioni) per poter inviare comunicazioni alla pubblica amministratore con lo stesso valore legale di una raccomandata.

Per attivarla è necessario recarsi sul sito [postacertificata.gov.it](https://www.postacertificata.gov.it/home/index.dot), iscriversi, attendere 24 ore e poi recarsi, entro 3 mesi, in uno degli oltre 6100 uffici postali abilitati con un documento di riconoscimento e il codice fiscale o il tesserino del servizio sanitario nazionale per completare l'attivazione del servizio.

Attivando la PEC (il servizio è facoltativo non obbligatorio) si potrà godere di una serie di **servizi** correlati come la possibilità di poter disporre dell'indirizzario delle caselle certificate della pubblica amministrazione. Se alcuni servizi sono **gratuiti** altri sono **a pagamento** come il calendario delle scadenze dei pagamenti e degli adempimenti o la notifica tramite, sms , telefono o posta cartacea della presenza di messaggi nella casella di posta.

La PEC presenta **vantaggi** e **svantaggi**. E' più veloce, semplice ed immediata (le modalità di accesso sono le stesse di qualsiasi altra posta elettronica e vi si può accedere da qualsiasi computer connesso ad internet) ma non rappresenta al tempo stesso uno standard internazionale (si tratta solamente di un insieme di regole e di norme solo italiane) e non è obbligatoria, potendo essere sostituita da un  indirizzo di posta elettronica basato su analoghe tecnologie che  certifichino la data e l'ora dell'invio e della ricezione delle comunicazioni  e l'integrità del contenuto delle stesse.

La PEC rischia inoltre di trasformarsi, a causa della burocrazia, dei disservizi, del divario tecnologico e della mancanza di adeguate infrastrutture telematiche nell'ennesima rivoluzione mancata o nell'ennesimo **spreco** di denaro pubblico. Al tempo stesso rappresenta però un encomiabile tentativo di avvicinare cittadini e pubblica amministrazione, una dimostrazione pratica di come l'amministrazione digitale possa diventare, per tutti i cittadini, un realtà concreta di tutti i giorni.
