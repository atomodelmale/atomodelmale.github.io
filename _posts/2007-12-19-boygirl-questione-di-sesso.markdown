---
author: Il Gorgonauta
comments: true
date: 2007-12-19 13:27:29+00:00
layout: post
link: http://www.atomodelmale.it/2007/12/19/boygirl-questione-di-sesso/
slug: boygirl-questione-di-sesso
title: BoyGirl, questione di sesso.
wordpress_id: 889
image: uploads/2008/10/boygirl.jpg
categories:
- Blog
- Cinema
- Commedia
tags:
- Sesso
---

**Trama**. Nell è una graziosa ragazza ma rappresenta la classica sapientona. Al liceo non ha amici ne ammiratori e il suo sogno è essere ammessa a Yale. Il suo vicino di casa, Woody, è invece l'esatto contrario : gioca nella squadra di football della scuola, è apparentemente amato e rispettato da tutti e sogna di essere ammesso all'università grazie all'attività sportiva resa al liceo. In poche parole i due vivono in mondi diversi e si detestano. Tuttavia ad una gita scolastica avviene l'immaginabile : a causa di una dispettosa statua i 2 emigrano l'uno nel corpo dell'altro. All'inizio Woody e Nell hanno difficoltà ad adattarsi ai nuovi corpi ed anzi combinano tutto il possibile per danneggiare l'altro ossia se stessi. Alla fine comunque impareranno a rispettarsi e a svelare i reali sentimenti che l'uno prova nei confronti dell'altro.

**Recensione**. BoyGilrl gioca su una formula che spesso il cinema rispolvera con successo. Due persone contrapposte, che siano genitore e figlio o uomo e donna, come per magia ed in seguito ad uno strano fato si ritrovano nel corpo dell'altra persona, che all'apparenza detestano ma in realtà amano o rispettano. Questo è quello che succede in Boy Girl dove Nell ogni giorno deve fare i conti con il suo vicino di casa chiassoso, volgare e arrogante. La sua vita è all'insegna della regolarità e della perfezione e il suo unico scopo è raggiungere Yale. Al resto non pensa anche se a scuola nessuno la vuole. Woody invece sembra il solito e tipico teenager che pensa solo al sesso e allo sport. Tuttavia vivere l'uno la vita dell'altro fa capire che la situazione non è come sembra e spesso certe volte la reputazione chi si ha è molto lontana dai sentimenti e dai desideri personali. Così Nell non è una ragazza insensibile e Woody non è uno stupido senza cervello Così tra una rivelazione e l'altra, si arriva al lieto fine, certo scontato (eppure diversamente non poteva essere), ma giusto e cmq in grado di accontentare i più.

Fino a qui _BoyGirl _non sembra altro che un'altra pellicola che parla di teenager alle prese con i soliti problemi posti dal liceo (il sesso, la popolarità, l'amore) che fa uso di stereotipi e continui riferimenti sessuali. Tuttavia questo è certo solo in parte perché se è vero che i protagonisti sono liceali stereotipati al massimo e non mancano battute volgari (stile il primo _American Pie_ per intenderci) il tutto non porta ad un'ilarità fine a se stessa ma alla scoperta della vera personalità di Nell e Woody, del vero mondo liceale fatto principalmente di apparenza. E le battute, si certo molte ma non tutte a sfondo sessuale, sono contenute e non mancano scene divertenti e spassose, come ad es quella dove compare il rettore di Yale.

La trama ha un unico scopo e un unico filo conduttore ossia quello di raccontare e mostrare il rapporto tra i 2 protagonisti, che continuamente litigano, si odiano e lentamente si scoprono. Questo alla fine rende il film piacevole e scorrevole, perché non si pone attenzione su una battuta da 2 soldi ma come reagirà Woody o Nell in quella situazione nel corpo dell'altro. Non manca l'insegnamento : l'amore a volte è dietro l'angolo e per trovarlo occorre solo aprire gli occhi.

Nel cast da ricordare _Samaire Armstrong_, alias Nell, giovane e attraente attrice nota per presenze in serie televisive (ad es The OC), video musicali (ad es _Bad day _di D.Powter) e commedie o horror come_ Stay Alive _o _Baciati dalla sfortuna_. Qui, protagonista, riesce bene nel suo ruolo di scontrosa ma affascinante vicina della porta accanto. Infine si segnala anche _Sharon Osbourne_, nella pellicola madre di Woody (interpretato tra l'altro da Kevin Zegers poco noto al grande pubblico, al massimo a quello televisivo per la presenza sporadica in episodi di serie tv).

Il Gorgonauta.
