---
author: Il Gorgonauta
comments: true
date: 2015-04-04 13:54:22+00:00
layout: post
link: http://www.atomodelmale.it/2015/04/04/prime-visioni-tutte-le-uscite-al-cinema-di-aprile-2015/
slug: prime-visioni-tutte-le-uscite-al-cinema-di-aprile-2015
title: Prime visioni, tutte le uscite al cinema di aprile 2015
wordpress_id: 15599
image: uploads/2015/04/Into-The-Woods.jpg
categories:
- Cinema
- Prime Visioni
---

Cenerentola, Cappuccetto Rosso e Raperonzolo nella stessa pellicola. Impossibile? Non per il regista Rob Marshall che porta sul grande schermo **Into the woods**, con Meryl Streep e Johnny Depp. Il film, uscito nelle sale proprio questo week end, è una rivisitazione in chiave moderna delle fiabe più amate dei fratelli Grimm. Al centro della narrazione troviamo un panettiere e sua moglie (James Corden ed Emily Blunt), che desiderano formare una famiglia e sono rimasti vittima di una maledizione lanciatagli da una strega.

Questo musical non è l'unica novità al cinema. Chi ama il rombo dei motori non potrà perdersi il settimo episodio di **Fast & Furious**, uno degli ultimi film interpretati da Paul Walker, scomparso in un incidente stradale nel novembre del 2013. Tornando alla pellicola, questa riprende la storia della squadra di Dom (Diesel) e Brian (Walker) a distanza di un anno dal loro ritorno negli Stati Uniti. Il gruppo è ormai passato ad una vita ligia alle regole, ma un nuovo avversario è pronto a disturbare la ritrovata quiete domestica.

Facendo un saldo al prossimo fine settimana ecco invece **Humandroid**, con protagonista un robot in grado di pensare ed avere sentimenti, che tutti vogliono distruggere in quanto ritenuto un pericolo per l'umanità e **Se Dio vuole**, commedia italica con Alessandro Gassman. Tommaso e sua moglie Carla hanno due figli: Bianca e Andrea. Quest'ultimo ultimamente si comporta in maniera alquanto strana e i genitori sospettano che sia gay. Il giorno del "coming out" arriva ma con grande sorpresa di tutti Andrea annuncia di voler diventare sacerdote.

Il 16 aprile Jude Law si immerge nel profondo degli abissi per recuperare il prezioso carico di un sommergibile tedesco affondato nel corso della seconda guerra mondiale. Il relitto custodisce un impressionante tesoro: migliaia di lingotti d'oro. Il protagonista e la sua squadra si occuperanno del recupero ma per riuscirsi dovranno tenere a freno il desiderio di tenere l'oro tutto per sè. la pellicola si intitola **Black sea**.

![Age-of-Ultron]({{ site.baseurl }}/uploads/2015/04/Age-of-Ultron.jpg)

A coloro che mancano i supereroi targati Marvel, la data da segnarsi sul calendario è giovedì 23 con l'uscita di **Avengers: Age of Ultron**. Gli Avengers tornano sul grande schermo per difendere la Terra dal malvagio e potentissimo Ultron. Iron Man, Capitan America, Thor, l'Incredibile Hulk, Vedova Nera e Occhio di Falco sono l'unica speranza per il pianeta, in una battaglia che si preannuncia senza esclusione di colpi. Nello stesso giorno ecco **Adaline - L'eterna giovinezza**, la storia incredibile di una donna che smette di invecchiare all'età di 29 anni, dopo un misterioso incidente d'auto.

Si chiude con le **Le streghe son tornate**, commedia franco-spagnola in cui una banda di rapinatori, dopo aver commesso una rapina, sono costretti a scappare dalla polizia e da una delle loro ex mogli. I malviventi si introducono in una foresta impenetrabile, abitata niente meno che da un gruppo di streghe cannibali. Uscita prevista 30 aprile.

In conclusione, come tradizione, l'elenco completo delle uscite

**2 aprile**. **Into the Woods** / Soldato semplice / L'altra Heimat. Cronaca di un sogno / **Fast & Furious 7** / Ascesa e caduta della città di Mahagonny / Wild / La canonizzazione dei Papi - Racconto di un evento / Cold in July / The Look of Silence / Third Person / La scelta / Second chance / The Stone River / Tempo instabile con probabili schiarite;

**9 aprile**. Il padre / The Gatekeepers - I guardiani di Israele / Uno, anzi due / La dolce arte di esistere / Ameluk / White God - Sinfonia per Hagen / L'amore non perdona / Ooops! Ho perso l'arca... / Ci devo pensare / Tutto può accadere a Broadway / Drake's Homecoming: The Lost Footage / The fighters - Addestramento di vita / **Se Dio vuole** / **Humandroid** / Medea;

**16 aprile**. Mia madre / Le vacanze del piccolo Nicolas / **Black sea** / Tosca - Royal Opera House / Wenn aus dem Himmel / Figlio di nessuno / Van Gogh - La Grande Arte al cinema / L'ospite / Il balletto del Bolshoi - Ivan il terribile / Summer in Love / Chiamatemi Francesco / Sarà il mio tipo? e altri discorsi sull'amore / Todo modo / The Unknown Known;

**23 aprile**. **Adaline - L'eterna giovinezza** / Samba / Stop the Pounding Heart / **Avengers: Age of Ultron** / Il figlio di Hamas - The Green Prince / I bambini sanno / Short Skin / Cattedrali della cultura / Il figlio di Hamas - The Green Prince / Il nemico - Un breviario partigiano;

**30 aprile**. Pagliacci / Ex_Machina / I 7 nani / **Le streghe son tornate** / Cavalleria Rusticana / Ritorno al Marigold Hotel / Child 44 - Il bambino n. 44 / Solo per il weekend / Cobain: Montage of Heck / Run All Night - Una notte per sopravvivere;

e il trailer a caso del mese

