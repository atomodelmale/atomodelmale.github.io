---
author: thesave
comments: true
date: 2012-02-28 15:58:05+00:00
layout: post
link: http://www.atomodelmale.it/2012/02/28/vaticano-1-anonymous-0-anche-gli-hacker-mangiano-fagioli/
slug: vaticano-1-anonymous-0-anche-gli-hacker-mangiano-fagioli
title: Vaticano 1 - Anonymous 0, anche gli hacker mangiano fagioli
wordpress_id: 11276
image: uploads/2012/02/anonymus-vs-vatican.jpg
categories:
- Internet
---

Ormai tutti hanno sentito, almeno una volta, tra TG e quotidiani, del gruppo senza faccia -- ma pluri-cerebrato -- di **Anonymous**.

![]({{ site.baseurl }}/uploads/2012/02/anonymus-vs-vatican.jpg)

I suoi attacchi a [siti istituzionali e non](/2012/01/23/megaupload-filesonic-e-la-crociata-di-anonymous-pirateria/) sono diventati il **cruccio di stati e aziende** che, dal canto loro, si trovano a dover affrontare una **fiera informatica invisibile e letale**.

La notizia, passata un po' in sordina, forse proprio **per l'esito generato**, è che il gruppo di hacker, nell'agosto 2011 -- in concomitanza della visita del papa a Madrid -- **ha tentanto**, senza successo, **un attacco ai siti istituzionali della Giornata Mondiale della Gioventù e del Vaticano**.

Con **Operation Pharisee** -- Operazione Fariseo --, il gruppo di hackers ha **messo sotto assedio i siti pontifici**, cercando di scovare una falla nei sistemi di sicurezza in modo da **entrare nel sistema**,  rubarne i dati o comprometterne il funzionamento.

Il problema è che, in **quanto a sicurezza**, **la Santa Sede non ha mai scherzato** e, come le mura di Helm, anche le difese dei siti vaticani -- gestiti da [Imperva](http://www.imperva.com/) -- hanno retto alla pressione, lasciando gli hacker a bocca asciutta.

Non pago della magra campagna di assedio, il gruppo ha scelto **la via "brutale" dell'attacco DDoS**: tramite video e annunci hanno reclutato una schiera di "cyber-soldati" per ingrossare le fila della propria **bot-net temporanea** ed hanno lanciato l'attacco frontale ai siti interessanti che... **hanno retto il colpo** -- un traffico fino 28 volte più intenso del normale -- e hanno nuovamente lasciato il cyber-esercito con un pugno di mosche.

Il bilancio negativo dell'operazione è stato ulteriormente peggiorato dalla **pubblicazione**, da parte di Imperva, di un [minuzioso report dell'attacco](http://www.imperva.com/docs/HII_The_Anatomy_of_an_Anonymous_Attack.pdf), che traccia un profilo del **modus operandi del gruppo**, fatto di analisi, propaganda e attacchi.

**Tanto di cappello** ad Imperva ed allo staff del Vaticano che hanno resistito dove altri -- Casa Bianca, FBI, giusto per citarne due -- hanno ceduto il passo.

Ovviamente Anonymous è **tutt'altro che sconfitto** e probabilmente questa schermaglia aggiungerà qualche altro asso nella manica del gruppo.

<blockquote>State attenti, vegliate, perché non sapete quando sarà il momento preciso. E' come uno che è partito per un viaggio dopo aver lasciato la propria casa e dato il potere ai servi, a ciascuno il suo compito, e ha ordinato al portiere di vigilare. Vigilate dunque, poiché non sapete quando il padrone di casa ritornerà, se alla sera o a mezzanotte o al canto del gallo o al mattino, perché non giunga all'improvviso, trovandovi addormentati. Quello che dico a voi, lo dico a tutti: Vegliate!</blockquote>

Marco 13,33-37
