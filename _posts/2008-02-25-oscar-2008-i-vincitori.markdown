---
author: Il Gorgonauta
comments: true
date: 2008-02-25 19:45:51+00:00
layout: post
link: http://www.atomodelmale.it/2008/02/25/oscar-2008-i-vincitori/
slug: oscar-2008-i-vincitori
title: Oscar 2008, i vincitori.
wordpress_id: 944
image: uploads/2008/02/2008-02-25-oscar-2008-i-vincitori.jpg
categories:
- Blog
- Cinema
tags:
- Oscar
---

Nella notte di lunedì in America si è tenuta l'80° edizione dei premi Oscar. Alla fine dopo tante paure su un possibile annullamento della serata a causa dello sciopero degli sceneggiatori, tutto si è risolto grazie all'accordo di massima che quest'ultimi hanno raggiunto con le case di produzione (prima una cifra in denaro poi una percentuale fissa dei ricavi provenienti dalla vendita e commercializzazione dei dvd e dei film su internet, cellulari ecc).

Miglior film **Non un paese per vecchi** dei fratelli Coen che si aggiudicano anche la miglior regia, la miglior sceneggiatura non originale e il premio per miglior attore non protagonista (Javier Bardem). Sconfitto quindi **Il petroliere** di Anderson che però porta a casa l'oscar per il miglior attore protagonista (ossia Daniel Day-Lewis) e quello per la miglior fotografia. A sorpresa vince come miglior attrice protagonista la francese Marion Cotillard, già premiata ai Golden Globes, per la sua interpretazione nel film **La Vie en Rose**, battendo tra l'altro anche Cate Blanchett. La stessa pellicola ha vinto anche per il miglior trucco.

Miglior film d'animazione **Ratatouille** mentre **Il falsario** si porta casa l'oscar per il miglior film straniero. Premi anche per **Elizabeth** -The Golden Age (per i costumi), **The Bourne Ultimatum** (montaggio, missaggio e montaggio del suono), **Juno** (sceneggiatura originale) **Sweenet Todd** (scenografia), **Espiazione**(colonna sonora originale) e l'altro grande vinto **Micheal Clayton** che si è aggiudicato solo il premio per la miglior attrice non protagonista (Tilda Swinton). Ancora l'oscar per i miglior effetti speciali va alla contestata pellicola **La bussola d'oro**. Premiati gli italiani Dario Marianelli per le musiche di _Espiazione_ e Dante Ferretti e Francesca Lo Schiavo per le scenografie di _Sweenet Todd. _Infine premio alla carriera per Robert Boyle._
_

Un'edizione questa che non mancherà di suscitare polemiche, come è tradizione, per l'assegnazione delle varie statuette e in ogni caso svoltasi sottotono, sovrastata dallo sciopero degli sceneggiatori e dalla campagna elettorale americana, ancora in corso.
