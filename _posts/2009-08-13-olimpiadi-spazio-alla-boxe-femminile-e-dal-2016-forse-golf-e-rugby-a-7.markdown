---
author: Il Gorgonauta
comments: true
date: 2009-08-13 20:59:47+00:00
layout: post
link: http://www.atomodelmale.it/2009/08/13/olimpiadi-spazio-alla-boxe-femminile-e-dal-2016-forse-golf-e-rugby-a-7/
slug: olimpiadi-spazio-alla-boxe-femminile-e-dal-2016-forse-golf-e-rugby-a-7
title: Olimpiadi, spazio alla boxe femminile. E dal 2016 forse golf e rugby a 7.
wordpress_id: 5362
image: uploads/2009/08/2009-08-13-olimpiadi-spazio-alla-boxe-femminile-e-dal-2016-forse-golf-e-rugby-a-7.jpg
categories:
- Olimpiadi
- Sport
tags:
- Donne
- Londra
- Pugilato
---

Alle prossime **Olimpiadi**, ossia Londra 2012, la boxe non sarà più una disciplina per soli uomini. Il Comitato Olimpico internazionale infatti ha lasciato cadere un vecchio tabù (il **pugilato** era infatti rimasto l'unico sport esclusivamente al maschile) ed ha permesso alle donne di indossare i guantoni e salire sul ring.

L'ingresso delle donne tuttavia, per non incrementare troppo il numero delle discipline presenti, comporterà una riduzione delle categorie maschili (da 11 a 10), con la scomparsa della categoria "minimosca". Le ragazze invece saranno suddivise in 3 classi, ossia pesi mosca, leggeri e medi.

Inoltre nel 2016, ovunque si terrà la trentunesima Olimpiade (Tokyo, Madrid, Rio o Chigago) sono candidati ad entrare tra le discipline olimpiche il **golf** e il **rugby a 7**. Esclusi invece il roller sports, lo squash, il karate, il baseball e il softball (eliminati fin da Londra 2012).

La decisione finale verrà preso solo a Copenaghen il, prossimo ottobre con il probabile ingresso di entrambe le discipline nella più importante manifestazione sportiva. Non si tratterebbe comunque di novità assolute : il golf era già presente nelle edizioni del 1900 e del 1904, il rugby (non nella versione a 7) dal 1900 al 1924.

La scelta è stata effettuata sulla base di 33 criteri, come la diffusione della disciplina, il costo delle infrastrutture o l'impatto sul programma dei Giochi.
