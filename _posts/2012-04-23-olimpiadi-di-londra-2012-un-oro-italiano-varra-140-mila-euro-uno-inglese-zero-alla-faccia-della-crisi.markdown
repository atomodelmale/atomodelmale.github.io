---
author: Il Gorgonauta
comments: true
date: 2012-04-23 16:58:09+00:00
layout: post
link: http://www.atomodelmale.it/2012/04/23/olimpiadi-di-londra-2012-un-oro-italiano-varra-140-mila-euro-uno-inglese-zero-alla-faccia-della-crisi/
slug: olimpiadi-di-londra-2012-un-oro-italiano-varra-140-mila-euro-uno-inglese-zero-alla-faccia-della-crisi
title: 'Olimpiadi di Londra 2012 : un oro "italiano" varrà 140 mila euro, uno "inglese"
  zero. Alla faccia della crisi!'
wordpress_id: 11528
image: uploads/2012/04/Medaglie-Londra2012.jpg
categories:
- Olimpiadi
- Sport
tags:
- '2012'
- Londra
- Medaglia
- Oro
---

**Gli Italiani. **Ben** 140mila euro **. Questo è quanto percepirà un** atleta italiano **nel caso dovesse primeggiare alle prossime** Olimpiadi di Londra 2012 **e tornare nel Bel Paese con una** medaglia d'oro** al collo.

L'ha deciso qualche giorno fa la Giunta del Coni, riunitasi in vista della rassegna a cinque cerchi che si terrà in terra britannica quest'estate.

Questo il podio dei premi: 140mila euro per una medaglia d'oro, **75mila** euro l'**argento**, 50mila per il **bronzo.**

Nessun vincitore all'Olimpiade nel mondo prenderà di più di un atleta italiano. Lo rivela l'Equipe che qualche giorno fa ha stilato una lista di quanto percepiranno gli atleti delle varie nazionalità.

**Il resto del mondo.**

Chi si avvicina di più sono i **russi**, secondi a quota 104mila euro, mentre la **Francia** si ferma a quota 50.200, staccatissima seppur al terzo posto. La **Cina**, che già progetta di fare incetta di medaglie, promette 42.400 euro ai vincitori. Niente a che vedere con un'eventuale alloro a stelle e strisce, gli **Usa** sono lontanissimi a quota 19.000, seguiti dagli **australiani** (15.600), più o meno allo stesso livello dei **tedeschi** (15.000).

**E i padroni di casa?**

Un atleta olimpico non ha bisogno di premi in denaro per essere motivato a vincere; la medaglia e il desiderio di poter rappresentare il proprio Paese di fronte a milioni di spettatori è uno stimolo più che sufficiente. È la politica del **governo britannico** per le prossime Olimpiadi che si disputeranno quest'estate a Londra; la stessa politica adottata in occasione degli ultimi Giochi di Pechino. Ai campioni inglesi, in caso di vittoria, andranno qualcosa come 12mila euro per la cessione dei diritti d'immagine alla Royal Mail che stamperà un francobollo commemorativo.
