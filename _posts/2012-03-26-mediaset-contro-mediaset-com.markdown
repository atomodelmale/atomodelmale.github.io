---
author: thesave
comments: true
date: 2012-03-26 19:08:57+00:00
layout: post
link: http://www.atomodelmale.it/2012/03/26/mediaset-contro-mediaset-com/
slug: mediaset-contro-mediaset-com
title: Mediaset contro Mediaset(.com)
wordpress_id: 11381
image: uploads/2012/03/berlusconi_facepalm.jpg
categories:
- Informazione
---

C'è chi fa i nodi al fazzoletto, chi vive in una giungla di post-it e chi affida la propria vita a planner e taccuini.

A Mediaset devono essere tempi duri, perchè finiti fazzoletti, post-it e via dicendo, si sono scordati di una quisquilia: **rinnovare la registrazione del dominio mediaset.com**.

**WIPO, mi consenta**

![]({{ site.baseurl }}/uploads/2012/03/berlusconi_facepalm.jpg)

Per quelli che **non hanno mai avuto a che fare con domini** e registrazioni, faccio una breve premessa, gli altri possono passare direttamente al paragrafo successivo.

Su Internet ogni sito ha un proprio dominio e tale dominio, come dice la Wikipedia è

<blockquote>inteso come stringa globalmente unica che identifica un host in una rete IP.</blockquote>

Spiegato all'uomo della strada: **il dominio è quel nome proprio di un sito che lo identifica univocamente sul web** come google.com, google.it, atomodelmale.it, ecc. Tale nome di dominio, se non già in possesso di altri, da cui è acquistabile, è **registrabile per un certo periodo di tempo**, fino ad un massimo di 10 anni. **Scaduto il termine di registrazione**, se il legittimo proprietario del dominio **non ne rinnova la registrazione**,**il nome ritorna registrabile da altri**.

La notizia è che **Mediaset** (o meglio RTI) **ha dimenticato il rinnovo della registrazione del dominio mediaset.com**.

Vai a capire se per la mancanza di post-it o a causa della congenita [ostilità di Mediaset](/2011/06/30/agcom-nuova-legge-bavaglio-sul-diritto-dautore.html) col web, fatto sta che attualmente il sito risulta registrato a nome di tale **Didier Madiba** che ne ha approfittato per caricare il **proprio sito di vendita di sistemi di backup** (attualmente in beta).

In un'ultimo slancio disperato, gli avvocati della società hanno **dato adito ad un procedimento** presso l'Organizzazione Mondali della Proprietà Intellettuale (WIPO), affermando **la malafede del nuovo proprietario del nome di dominio**. Purtroppo **l'azione non ha sortito gli effetti sperati**, e il caro Didier e la sua Fenicius LLC hanno vinto a mani basse la contesa, dato che il proprio core business è effettivamente la vendita di "media sets" -- maccheronizzabile in italiano come "supporti di backup".

Peccato per Mediaset che oltre al danno, incassa anche la beffa.

Consiglio per il futuro: un corso d'aggiornamento su web e nuove tecnologie.

