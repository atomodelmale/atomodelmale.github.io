---
author: Radio Rebelde
comments: true
date: 2012-10-22 17:54:45+00:00
layout: post
link: http://www.atomodelmale.it/2012/10/22/quanto-e-costato-il-non-ponte-sullo-stretto-di-messina/
slug: quanto-e-costato-il-non-ponte-sullo-stretto-di-messina
title: Quanto è costato il Non ponte sullo Stretto di Messina
wordpress_id: 12166
image: uploads/2012/10/pontesullostretto.jpg
categories:
- Economia
- Italia
tags:
- '2012'
- Costo
- Messina
- Ponte
- Stretto
---

**Un miliardo** per non costruire il Ponte sullo Stretto. Una penale per mancato rispetto che, se l'opera non venisse realizzata, potrebbe costare quasi 280 milioni per chilometro.

È il conto fatto da **MF-Milano Finanza** considerando quanto è già stato speso per l'opera e quanto potrebbe costare lo stop ai contratti già siglati negli anni passati.

La rinuncia al Ponte sullo Stretto costerà agli italiani un sacco di soldi ed a guadagnarci saranno le imprese del Consorzio **Eurolink**, e cioè _Impregilo Spa_ (45%), _ Società per le Condotte d'Acqua S.p.a._ (15 %), _Cooperativa muratori e cementisti_ (13 %), _Ishikawajima-Harima Heavy Industries CO Ltd_ (&,3 %) e _Consorzio Stabile A.C.I. S.C.p.A_., che si erano aggiudicate l'appalto per la realizzazione dell'opera.

Ma la concessionaria **Stretto di Messina**, i cui soci sono Anas, Rfi e le Regioni Calabria e Sicilia, ha impegni in essere anche con la società _Parsons Trasportation_, per i controlli e le verifiche sulla progettazione e realizzazione dell'opera; con il broker assicurativo_ Marsh_, e con il consorzio incaricato del monitoraggio ambientale.

Il conto è tra le ragioni che hanno spinto la concessionaria Stretto di Messina a fare ricorso al presidente della Repubblica contro la decisione del governo di definanziare il Ponte dedicando ad altre opere i quasi 1,3 miliardi che invece erano già stati assegnati all'opera.

La speranza deriva dal fatto che in base a quanto previsto dal contratto, la maxi-penale non dovrebbe essere riconosciuta ai costruttori solo nel caso in cui le risorse pubbliche non vengano a mancare, ma non si riescano a trovare i finanziamenti privati, allora le penali decadrebbero e si dovrebbero pagare solo i costi già sostenuti e quelli di smobilitazione.

Anche nella migliore delle ipotesi non dobbiamo dimenticare i soldi già spesi fino a questo momento che non potranno certo essere recuperati.

Nel bilancio al 31 dicembre 2011 della Stretto di Messina figurano investimenti già realizzati per circa **300 milioni** ai quali bisognerà aggiungere quelli dell'anno in corso.

Insomma, tutti soldi buttati in mare!
