---
author: Radio Rebelde
comments: true
date: 2013-08-19 20:26:05+00:00
layout: post
link: http://www.atomodelmale.it/2013/08/19/e-della-samsung-il-primo-smartwatch/
slug: e-della-samsung-il-primo-smartwatch
title: E' della Samsung il primo Smartwatch
wordpress_id: 13706
image: uploads/2013/08/samsung_smartwatch_concept_2.jpg
categories:
- Tech &amp; Hacks
tags:
- Galaxy Gear
- Smartwatch
---

**Samsung** batte **Apple** sul tempo: il 4 settembre presenterà il suo **Galaxy Gear**, il primo smartwatch dell'azienda sudcoreana.

Il nuovo dispositivo indossabile arriverà sul mercato nel prossimo autunno, giusto in tempo per fermare la possibile espansione del gruppo di Cupertino che le indiscrezioni dicono abbia quasi ultimato il suo orologio: da mesi un team di 100 persone sta lavorando senza sosta al progetto.

Il nuovo smartwatch dovrebbe avere uno schermo con una diagonale da 1,67 pollici, un processore dual core da 1,5 GHz e una fotocamera da 2 megapixel. Pare però che il primo modello, quello che insomma sarà presentato a settembre, non avrà lo schermo flessibile. Ma alla Samsung sono già al lavoro per lo sviluppo del nuovo schermo. I dati non sono stati confermati da Samsung che continua a mantenere il massimo riserbo sul progetto.

Il Galaxy Gear sarà un dispositivo indossabile come un orologio che permetterà di fare telefonate, navigare sul web e spedire email, grazie al sistema operativo **Android** di Google.

Un altro smacco per Cupertino, che l'anno scorso si è visto soffiare da Seul la leadership mondiale nel mercato smartphone.

Tuttavia gli esperti sono convinti che gli smartwatch avranno un impatto limitato sul mercato, poiché sono in grado di fare ben poco rispetto a smartphone e tablet. Inoltre avranno prezzi e tariffe meno agevolate rispetto agli altri device.
