---
author: Radio Rebelde
comments: true
date: 2015-10-26 20:38:55+00:00
layout: post
link: http://www.atomodelmale.it/2015/10/26/oms-le-carni-lavorate-sono-cancerogene/
slug: oms-le-carni-lavorate-sono-cancerogene
title: 'Oms: Le carni lavorate sono cancerogene'
wordpress_id: 16140
image: uploads/2015/10/salsicce-grill_1140.jpg
categories:
- Alimentazione
- Salute
tags:
- Carni
- Tumori
---

La carne trattata industrialmente, come le **salsicce** o i **wurstel,** causa il cancro. E' l'allarme dell'Organizzazione mondiale della sanità che ha pubblicato una ricerca già anticipata a grandi linee nei giorni scorsi. Lo studio mette nel mirino l'eccessivo consumo di carne rossa.

Tutta colpa di uno zucchero, chiamato **Neu5Gc**, assente nell'uomo, ma naturalmente presente nella maggior parte dei mammiferi. L'ipotesi è che la molecola di Neu5Gc, riconosciuta dal nostro organismo come estranea, attivi una costante risposta del sistema immunitario e la reazione degli anticorpi, originando un'infiammazione cronica e sistemica dell'organismo.

Già nel 2007 gli oncologi italiani lanciavano l'allarme sulla cancerogenicità delle carni rosse nelle parti "bruciacchiate", sicuramente le più saporite ma le più tossiche, perché contengono idrocarburi.

Per **"carni lavorate"** si intendono tutte le carni conservate grazie all'aggiunta di sale, all'affumicamento o mediante qualsiasi altra procedura, escluso il congelamento. Nella lista dei cancerogeni, oltre a salsicce e bacon, bisogna quindi comprendere anche gli hot dog, la pancetta, il salame e gli insaccati in generale. Meno a rischio quelle rosse non lavorate, inserire fra le «probabilmente cancerogene».

Tuttavia gli esperti predicano niente allarmismi. _«L'Oms dice cose che erano già in gran parte emerse da studi precedenti e non è in questione il divieto di consumare carne: come per tutti gli alimenti, serve equilibrio» _ - afferma **Pinto** (presidente dell'Associazione Italiana di Oncologia Medica) che aggiunge che la decisione dello **IARC** è «_un invito a tornare alla dieta mediterranea»._
