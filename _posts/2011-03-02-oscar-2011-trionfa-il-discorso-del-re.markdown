---
author: Il Gorgonauta
comments: true
date: 2011-03-02 20:06:33+00:00
layout: post
link: http://www.atomodelmale.it/2011/03/02/oscar-2011-trionfa-il-discorso-del-re/
slug: oscar-2011-trionfa-il-discorso-del-re
title: Oscar 2011, trionfa Il discorso del re.
wordpress_id: 9158
image: uploads/2011/03/oscar-2011.jpg
categories:
- Cinema
tags:
- Oscar
- Premio
---


Alla fine trionfa lui, il film inglese _[**Il discorso del re**](/2011/02/27/il-discorso-del-re/)_. Con 4 statuette (miglior film, miglior regia, miglior attore protagonista e miglior sceneggiatura originale) la pellicola diretta da Tom Hooper diventa l'assoluta protagonista della 83° edizione degli Academy Awards. Non certo un trionfo alla luce delle 12 nomination ricevute ma comunque un ottimo risultato.

I diretti concorrenti d'altronde si sono dovuti accontentare dei premi rimasti, certamente i meno prestigiosi. La pellicola _The Social Network_ vince nelle categorie miglior sceneggiatura non originale, montaggio e colonna sonora mentre _Inception_ porta a casa 4 statuette per la fotografia, il sonoro, il missaggio del suono e gli effetti speciali.

Tra gli attori protagonisti vincono, per la prima volta nella loro carriera, _ **Colin Firth**(Il discorso del re)_ e _Natalie Portman __(The Black Swan)_, quest'ultima in dolce attesa. Tra i 2 non protagonisti invece trionfano Melissa Leo e Christian Bale, entrambi presenti nel cast di _The Fighter_.

Male invece **Il grinta** dei fratelli Coen, il grande sconfitto dell'83°edizione degli Oscar. Per lui, dopo ben 10 nomination, neanche una statuetta. Stesso destino anche per la pellicola _127 ore_, 6 nomination, 0 premi.

E mentre la pellicola _Alice in wonderland_ vince per i miglior costumi e la miglior scenografia, _Toy Story 3_ si aggiudica la statuetta per il miglior film d'animazione e per la migliore canzone. Concludono l'elenco dei premiati _The wolfman (_per il miglior trucco), _Inside Job _(miglior documentario) e il film danese_ In un mondo migliore_ (miglior film straniero).

Bene (ma non troppo) la coppia di presentatori _Anne Hathaway_ e _James Franco_, quest'ultimi certamente molto professionali ma anche troppo poco "sfrontati". Da segnalare infine il momento di commozione generale quando sulle note di_ Smiley_, cantata da _Celine Dion_, sullo schermo compaiono le personalità del mondo del cinema scomparse nel 2010. Da Blake Edwards a Tony Curtis, da Arthur Penn a Chabrol. Senza dimenticare il nostro Mario Monicelli.

