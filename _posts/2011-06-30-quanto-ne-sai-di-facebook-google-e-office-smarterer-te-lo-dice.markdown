---
author: thesave
comments: true
date: 2011-06-30 13:04:12+00:00
layout: post
link: http://www.atomodelmale.it/2011/06/30/quanto-ne-sai-di-facebook-google-e-office-smarterer-te-lo-dice/
slug: quanto-ne-sai-di-facebook-google-e-office-smarterer-te-lo-dice
title: Quanto ne sai di Facebook, Google e Office? Smarterer te lo dice!
wordpress_id: 9881
image: uploads/2011/06/smarterer.jpg
categories:
- Internet
- Motori di Ricerca
- Social Network
tags:
- Test
---

Saper usare strumenti Office, Internet e Facebook oggi è utilissimo sia sul lavoro che nella routine giornaliera, con Smarterer possiamo mettere alla prova le nostre conoscenze e, perchè no, acquisirne delle nuove.

**Smarterer**

![]({{ site.baseurl }}/uploads/2011/06/smarterer.jpg)

Il servizio offerto da [Smarterer.com ](http://smarterer.com)è tanto semplice quanto accattivante, tramite dei **semplici questionari** è possibile ottenere un punteggio riguardo alla nostra conoscenza di tecnologie, strumenti digitali e social network.

Tramite gli algoritmi dei propri sistemi, il sito permette di assegnare ai test un punteggio che corrisponde alla nostra conoscenza di Excel, piuttosto che Word ma anche Facebook o Photoshop, il tutto in appena **10 domande per 60 secondi di tempo**!

Il ranking è basato su una **scala di 800 punti**– sulla falsa riga dei questionari di ammissione ai college americani – e **al punteggio ottenuto corrisponde un livello di "smartness" dell'utente**, da "super-mega-inetto-cosmisco" fino ad arrivare ai gradi più alti come "smart", "smarter" – indovinate quale di questi si è inventato il sottoscritto --, e "smarterer", che è il grado massimo.

La cosa interessante è la natura **dinamica** del punteggio, dato che a seconda dei punteggi migliori totalizzati dagli utenti,**il sistema si adatta**, modificando il punteggio di tutti gli altri, facendola breve: **anche se si è i primi della classe non è garantito che lo si sia per sempre**, perché può arrivare qualcuno che "ne sa" più di voi!

**Feeling Smarterer?**

![]({{ site.baseurl }}/uploads/2011/06/smarterer04.jpg)

Oltre all'aspetto "giocoso" da "quizzone", c'è da considerare la validità in ambito professionale del servizio: benché i test siano **soprattutto una sfida con sé stessi** per verificare le proprie conoscenze, bisogna sottolineare che il servizio viene descritto dagli stessi sviluppatori come **creato per professionisti del settore** e che può rappresentare un buon metro di valutazione anche per la **compilazione di curriculum** in cui il soggetto può verificare autonomamente le proprie conoscenze informatiche -- ma vi prego, non includete nel CV il vostro punteggio!

Una volta finito un test è sempre possibile rifarlo (ovviamente con domande diverse) ed affinare le proprie conoscenze, riportando inoltre risultati e punteggi sui principali Social Network.

**Solo una postilla**

Prima di dirigervi sul sito devo sottolineare due cose: la prima è che il servizio è, così come il sito, **completamente in inglese**, quindi se parlate a malapena la lingua di Albione, potete anche lasciar perdere baracca e burattini e frequentare un corso da Mr. Brown [cit.] :P, la seconda, ben più "castrante", è che Smarterer è al momento una "**closed community**" in cui si può entrare **solamente su invito** e come recita la pagina di "[Sign up](http://smarterer.com/sign_up)", consiglia di contattare blogger o utenti di Twitter e Facebook già presenti su Smarterer e chiedere loro di essere invitati.

Che sia un primo metodo di selezione degli utenti?

