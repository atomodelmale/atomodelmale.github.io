---
author: wildboar
comments: true
date: 2017-04-06 08:38:11+00:00
layout: post
link: http://www.atomodelmale.it/2017/04/06/spacex-ce-riuscita-conclusa-con-successo-la-prima-missione-con-un-primo-stadio-riutilizzato/
slug: spacex-ce-riuscita-conclusa-con-successo-la-prima-missione-con-un-primo-stadio-riutilizzato
title: SpaceX c'è riuscita! Conclusa con successo la prima missione con un primo stadio
  riutilizzato.
wordpress_id: 17937
image: uploads/2017/04/CRS-8_26239020092.jpg
categories:
- Motori
- Notizie
- Ricerca scientifica
- Scienza
- Tech &amp; Hacks
tags:
- Falcon9
- spaceX
---

L'aveva detto. L'aveva promesso. L'ha fatto.
Si sa, Elon Musk non è tipo che si lancia in promesse imprenditoriali impossibili, puntualmente irrealizzate, ma che servono soltanto al marketing dell'azienda.

Elon musk è L'IMPRENDITORE per eccellenza.

Nel [2002](http://www.bloomberg.com/graphics/2015-elon-musk-spacex/) dichiarò di voler creare un sistema di lanciatori per lo spazio totalmente riutilizzabile, e creare un business di "trasporto" di satelliti, sonde e persone nello spazio a costi decisamente inferiori ai precedenti.

Fino ad ora aveva raggiunto quasi tutti gli obbiettivi. Costruire il lanciatore, atterraggio su terraferma o piattaforma sul mare, vincere e portare a termini specifiche commissioni per conto della NASA.
L'ultimo tassello della sua visione era dimostrare che i suoi lanciatori, i Falcon 9, fossero veramente riutilizzabili. Ovvero effettuare una seconda missione con un primo stadio ( per prima stadio si intende, in parole povere, il primo stadio del razzo che gli consente di superare la soglia critica dell'atmosfera) del Falcon 9 già usato.

Ed al primo tentativo ( si esatto al primo tentativo) SpaceX c'è riuscita!

![]({{ site.baseurl }}/uploads/2017/04/Screen-Shot-2017-03-31-at-00.40.09.jpg)

Alle ore 00.55 italiane il primo stadio del Falcon 9 è atterrato con successo sulla piattaforma nell'atlantico, ribattezzata _Of Course I Still Love You._ Il successo della missione consiste ovviamente anche nel fatto che il secondo stadio, è entrato correttamente in orbita e ha portato a destinazione il carico per il quale era stato commissionato, ovvero il satellite SES-10.

Trattato spesso come visionario e sognatore Musk sta scrivendo, ogni giorno di più, importanti pagine della storia dell'esplorazione dello spazio.

Gli rimane da dimostrare la convenienza economica di questi lanciatori, perchè alla fine Elon Musk è pur sempre un imprenditore!

