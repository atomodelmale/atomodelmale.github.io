---
author: Il Gorgonauta
comments: true
date: 2008-01-17 14:32:49+00:00
layout: post
link: http://www.atomodelmale.it/2008/01/17/smog-via-al-blocco/
slug: smog-via-al-blocco
title: Smog, via al blocco.
wordpress_id: 909
image: uploads/2008/01/2008-01-17-smog-via-al-blocco.jpg
categories:
- Ambiente
- Blog
- Imola e Dintorni
- Inquinamento
tags:
- Rifiuti
- Smog
- Traffico
---

Smog. Dal 10 gennaio fino al 27 marzo 2008 ogni giovedì dalle 8.30 alle 18.30 nel centro storico di Imola sarà in vigore il blocco del traffico per contrastare l'inquinamento atmosferico. Il divieto rientra nell'[operazione Liberiamo l'aria,](http://pm.comune.imola.bo.it/VorreiSapere/Parliamo/liberaria/home.htm) che prevede anche altri stop alla circolazione, sia di domenica sia durante tutta la settimana. Molte le deroghe ammesse così come i veicoli esclusi dal divieto (nel sito della polizia municipale troverete tutto).

Se da una parte il blocco appare almeno una misura per contrastare le sostanze pericolose che si trovano nell'atmosfera dall'altra è fin troppo facile aggirarlo visto le tante deroghe ammesse. Ancora sono le autovetture le vere responsabili di tanto inquinamento?. Forse ma non sicuro dato che nello stesso giorno del divieto il livello di polveri sottili nell'aria si manteneva su alti livelli (67 microgrammi per metro cubo quando il valore massimo ammesso è di 50). Forse sono anche altri i responsabili (in primo luogo le industrie) ma bloccarli è più difficile. Ancora, tanto per sollevare un altro dubbio, può aver senso bloccare per un giorno solo un'unica area del territorio (il centro abitato) quando all'esterno della città il traffico è cmq presente?.

Nonostante i dubbi l'iniziativa è lodevole e pur da qualche parte bisogna incominciare ma forse così non passa il senso del divieto, che fatto a singhiozzo, sembra più un modo per fare multe e soldi che un  serio programma per contrastare l'inquinamento atmosferico. Se un serio programma richiede impegno e costanza, occorre comunque che il cittadino sia il primo a non voler prendere l'auto, per sua scelta e non perché si trova nell'impossibilità di farlo. Un pò di coscienza ambientale, insomma, magari aiutata da campagne di sensibilizzazione e intelligenza negli spostamenti (traduzione, per fare 10 metri non occorre l'auto).

Rifiuti. In un [articolo](/2008/01/13/i-rifiuti-campani-arrivamo-a-imola/) di alcuni giorni fa ho parlato dei rifiuti campani in arrivo a Imola. Ebbene l'immondizia ha fatto la sua comparsa mercoledì 16 gennaio e continuerà ad arrivare per un paio di settimane, al ritmo di 6-8 camion al giorno (si stima). Imola inoltre riceverà in cambio 120,000 euro da destinare, dice il sindaco, al potenziamento della raccolta differenziata. Speriamo, perché questi soldi non possono che essere usati a vantaggio dei cittadini. Il trasporto e lo smaltimento dei rifiuti avverrà sotto il controllo delle forze dell'ordine, che terranno sott'occhio anche la discarica, al cento di possibili proteste e manifestazioni.

Il Gorgonauta.
