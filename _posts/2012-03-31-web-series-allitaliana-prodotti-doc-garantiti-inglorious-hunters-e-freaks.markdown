---
author: thesave
comments: true
date: 2012-03-31 10:53:47+00:00
layout: post
link: http://www.atomodelmale.it/2012/03/31/web-series-allitaliana-prodotti-doc-garantiti-inglorious-hunters-e-freaks/
slug: web-series-allitaliana-prodotti-doc-garantiti-inglorious-hunters-e-freaks
title: 'Web Series all''italiana, prodotti DOC garantiti [Inglorious Hunters e Freaks] '
wordpress_id: 11425
image: uploads/2012/03/inglorious-hunterz.jpg
categories:
- Serie e Programmi TV
tags:
- Episodi
- Web
---

**Web Series**

Il web, ed in particolare i social network, stanno **cambiando il consolidato paradigma tra consumatore e produttore** di contenuti. Se televisioni e cinema richiedono un apparato produttivo e distributivo necessariamente vasto e dispendioso, con Internet, tutti questi passaggi vengono saltati, e la distanza tra produttore e consumatore diventata "a portata di click".

Il **panorama delle produzioni amatoriali** è diventato sempre più vasto e, come un virus, ha **ispirato vecchi consumatori a diventare nuovi produttori** di contenuti, in un circolo virtuoso supportato in prima istanza dalle reti Peer-to-Peer ed ora, con una diffusione ancora più capillare, da Facebook e YouTube.

Due ottimi esempi di Webseries -- vicine all'autore per le tematiche trattate :) -- "all'italiana" sono Freaks e Inglorious Hunterz.

**Freaks**

![]({{ site.baseurl }}/uploads/2012/03/freaks.jpg)

Con la prima stagione composta da 7 episodi, [**Freaks** ](http://www.freakstheseries.com/)riprende tematiche e dinamiche già viste in serie televisive come **Misfits** o **[Heroes](/2007/09/19/eroi-per-tutti-le-tasche.html)** -- a loro volta ispirate all'universo degli X-Men -- e le trasporta nelle vite di **5 ventenni del Bel Paese**.

Nella **Roma** di oggi, cinque ragazzi diversi per carattere e modi di essere, si ritrovano inspiegabilmente accumunati da un **incidente** che li priva dei ricordi degli ultimi 4 mesi di vita. Così Viola, Silvio, Marco, Giulia e Andrea, si risvegliatisi a casa di Silvio, cercano di ricostruire gli eventi accaduti, **scoprendo di possedere dei superpoteri**.

La serie, benché zero budget, è dotata di una **sceneggiatura interessante** e **girata con tutti i crismi** necessari per confezionare un prodotto di alta qualità -- attori convincenti, buona fotografia, montaggio e girato, ecc. --, riuscendo nel non semplice compito di prendere gli aspetti positivi delle più blasonate serie americane e trasportarle, senza soluzione di continuità, nell'ambiente italiano.

_Episodio Pilota di Freaks_

**Inglorious Hunterz**

Altro esperimento nostrano dal successo inaspettato è **[Inglorious Hunterz](http://www.inglorioushunterz.com/)**.

![]({{ site.baseurl }}/uploads/2012/03/inglorious-hunterz.jpg)

Come il titolo della serie lascia intendere, la sceneggiatura attinge a piene mani dalle tematiche ed il setting storico di "**Bastardi senza Gloria**" di Tarantino -- che a sua volta si è ispirato al nostrano "Quel maledetto treno blindato" -- e **mescola** il tutto con la **Resisistenza** e gli **zombie** di Romeriana memoria.

Vedendo le proprie chances di vittoria sfumare, il Reich decide di rinfoltire le fila dei propri soldati facendo rivivere i morti come zombie. Purtroppo l'esperimento sfugge di mano e **l'intera Europa viene invasa da un esercito di zombie** che, affamati di carne umana, mordono i malcapitati di turno, trasformando loro stessi in morti viventi.

**Tra i colli del Centro Italia**, una **squadra** tanto eterogenea quanto **accattivante** -- per certi versi mi ha ricordato quella del videogioco Commandos -- composta da un **prete**, un soldato **francese**, soldati **fascisti** e della **resistenza**, si spinge di paesino in paesino, **cercando fortune** e combattendo contro gli zombie che li infestano. Gli Inglorious Hunterz **non sono eroi**, semmai anti-eroi,**bastardi opportunisti** -- è il caso di dirlo -- che alcune volte si ricordano di avere un'anima, ma che **non si fanno troppi scrupoli a spaccar teste** e somministrare una sana dose di **violenza gratuita sui malcapitati zombie** di passaggio.

**Attori tutt'altro che professionali**, ma proprio per questo genuini e "anti-macho" ed **una sceneggiatura veloce e asciutta** -- che non cerca di mettere troppa carne al fuoco -- contribuiscono a dar vita ad un prodotto spiccatamente "**di serie B**", ma che **fa di questo status un vantaggio**, permettendosi di mettere sullo schermo situazioni e personaggi talmente **esagerati** da acquistare credibilità proprio perché**strizzano l'occhio al gusto dello spettatore**.

_Episodio Pilota di Inglorious Hunterz_

Un **bravo** ad entrambe le produzioni -- un incoraggiamento a tutte le altre, che per ragione di tempo e spazio non posso citare -- ed infine un invito a tutti i lettori dell'Atomo di farsi un giro per le pagine ufficili delle due serie e guardarsi gli episodi.

Buona Visione.
