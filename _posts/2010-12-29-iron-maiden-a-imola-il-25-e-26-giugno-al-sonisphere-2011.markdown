---
author: Radio Rebelde
comments: true
date: 2010-12-29 17:11:25+00:00
layout: post
link: http://www.atomodelmale.it/2010/12/29/iron-maiden-a-imola-il-25-e-26-giugno-al-sonisphere-2011/
slug: iron-maiden-a-imola-il-25-e-26-giugno-al-sonisphere-2011
title: Iron Maiden a Imola. Il 25 e 26 giugno al Sonisphere 2011.
wordpress_id: 8620
image: uploads/2010/12/sonis.jpg
categories:
- Imola e Dintorni
- Musica
tags:
- '2011'
- Alice Cooper
- Iron Maiden
- Megadeath
- Metallica
- Slipknot
- Sonisphere
---


Abbiamo dovuto attendere 5 anni ma finalmente la grande musica torna all'**Autodromo Enzo e Dino Ferrari di Imola.**

Il _25 e 26 Giugno_ a Imola arriva il Sonisphere, un festival di musica rock che porta in Europa le più grandi band Heavy-Metal del mondo.

Il **Sonisphere** è il maggiore evento metal d'Europa e il cartellone 2011 comprende una decina di tappe tra cui, appunto, Imola. I più grandi nomi del Metallo parteciperanno all'edizione 2011 del Sonisphere: _Iron Maiden, Metallica, Megadeath, Slipknot, Alice Cooper_ sono nomi che parlano da soli.

Il dubbio è chi saranno i protagonisti della tappa imolese. Quasi sicura la partecipazione degli **Iron Maiden** visto che il giorno prima saranno in Svizzera per la tappa elvetica e se la geografia non è un opinione varcheranno le Alpi e arriveranno all'Autodromo romagnolo.

Per gli Iron Maiden sarà un ritorno, visto che furono i protagonisti dell'edizione 2003 dell'Heineken Jammin Festival;  in quell'anno tra gli altri si esibirono Jon Bon Jovi, i Limp Bizkit e i Metallica. Non è neanche da escludere neanche un ritorno di quest'ultimi, anche se molto più probabili saranno le esibizioni di Alice Cooper e degli Slipknot visto che faranno compagnia agli Iron Maiden in Svizzera.

L'Enzo e Dino Ferrari continua a dare segnali di risveglio, dopo il rinnovo del contratto per la Superbike e la conferma della costruzione del museo dell'autodromo evidenziando la vocazione polifunzionale che deve avere il Ferrari.
