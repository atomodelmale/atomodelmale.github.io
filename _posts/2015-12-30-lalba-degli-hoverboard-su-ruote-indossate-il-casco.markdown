---
author: thesave
comments: true
date: 2015-12-30 22:32:01+00:00
layout: post
link: http://www.atomodelmale.it/2015/12/30/lalba-degli-hoverboard-su-ruote-indossate-il-casco/
slug: lalba-degli-hoverboard-su-ruote-indossate-il-casco
title: L'alba degli hoverboard su ruote (indossate il casco)
wordpress_id: 16383
image: uploads/2015/12/hoverboard.jpg
categories:
- Sicurezza
- Tech &amp; Hacks
tags:
- Futuro
- hoverboard
- Ritorno
---

Forse una profezia auto-avverante, ma Ritorno al Futuro aveva ragione, nel 2015 ci sono gli hoverboard... ma con qualche piccola differenza.

## Si scrive scooter auto-bilancianti, si legge hoverboard

![]({{ site.baseurl }}/uploads/2015/12/hoveboard-003.png)

Ok, partiamo dal nome. Gli hoverboard non hanno nulla a che fare con gli skateboard volanti di Ritorno al Futuro. Dato che in sostanza sono dei [Segway](https://it.wikipedia.org/wiki/Segway) senza manubrio, nulla spartiscono coi futuristici skateboard usati da Martin McFly. Ovviamente la vendibilità del nome, legata al [2015](https://en.wikipedia.org/wiki/Back_to_the_Future_Part_II), era troppo forte per rinunciarci ed ecco che invece di parlare di "scooter auto-bilanciati" parliamo di hoverboard.

Intanto gli (sic.) hoverboard sono stati uno dei regali più gettonati del natale 2015.

E questo nonostante il [temporaneo rifiuto da parte di Amazon](http://qz.com/575413/amazon-is-telling-customers-to-throw-away-unsafe-hoverboards/) di venderli in seguito ai casi di esplosione --- si, avete letto bene, E-S-P-L-O-S-I-O-N-E --- delle batterie difettose installate in alcuni modelli.

In giro per i centri città si possono già scorgere giovani e --- soprattutto e sorprendentemente --- adulti che sfoggiano orgogliosi il proprio gingillino a due ruote. Sembra non esserci limite all'utilizzo di questi hoverboard, che vengono usati tanto in casa quanto per fare la spesa, per andare al lavoro o portare fuori il cane. Come dicono gli americani "the sky is the limit", o meglio, più che il cielo, il limite lo fissano le ferree leggi della fisica.

https://youtu.be/OWv_9BrwLik

## Hoverboard, ma con giudizio

Coi nuovi gingilli rotanti arrivano anche la sequela di ginocchia sbucciate e lividi. In questo gli hoverboard non sono diversi da skateboard e pattini: all'acquisto metti già in conto qualche scontro col pavimento (spoiler: il pavimento vince sempre).

Il problema è che, mentre si sa che skateboard e pattini necessitano di casco (e gomitiere e ginocchiere) per evitare brutti incidenti, il fatto che questi hoverboard si bilancino da soli fa pensare che su di essi non si possa cadere. Inoltre il loro spazio ridotto e il fatto che siano auto-propellenti porta ad usarli in spazi chiusi e generalmente in presenza di sporgenze (tavoli, sedie, mobili, etc.) che possono causare danni ancora maggiori per chi cade su di essi.

![]({{ site.baseurl }}/uploads/2015/12/hoverboard-002.png)

Certo, gli hoverboard ci hanno regalato Veri-Momenti-Di-Piacere™ come il [pellegrino nella Mecca](http://www.thenational.ae/opinion/comment/sometimes-we-should-all-just-step-back-a-little), il [prete alla Messa di Natale](http://www.bbc.com/news/world-asia-35196796), o [Mike Tyson che va K.O.](https://twitter.com/MikeTyson/status/681928471149297665), ma alla fine i casi di combustione e gli eventuali pericoli che gli utilizzatori possono arrecare a sé e agli altri hanno portato al bando dei mezzi a due ruote su [tutte le linee aeree](http://www.usatoday.com/story/travel/flights/todayinthesky/2015/12/10/delta-bans-hoverboards-airlines-fret-fire-risk/77110988/), ad [Atene](http://www.athensnews.com/news/campus/official-recommends-ban-on-hoverboards-for-athens-sidewalks/article_869cb188-8892-11e5-8696-c3751c2dd110.html), a [New York](http://abc7ny.com/news/police-confirm-hoverboards-are-illegal-in-new-york-city/1090166/), in [Germania](http://self-balancing-board.de/strassenzulassung-self-balancing-board/), [Inghilterra](http://gizmodo.com/uk-bans-hoverboards-but-seriously-stop-calling-them-hov-1736046310) e in molti altri luoghi.

Bandi a parte, la commissione per la sicurezza dei consumatori americana (Consumer Product Safety Commission) ha [recentemente avviato un'indagine](http://www.cpsc.gov/en/About-CPSC/Chairman/Kaye-Biography/Chairman-Kayes-Statements/Statements/Statement-from-the-US-CPSC-Chairman-Elliot-F-Kaye-on-the-safety-of-hoverboards/) per capire i reali pericoli degli hoverboard e stabilire i livelli di qualità che i produttori devono garantire per entrare nel mercato americano --- tipo, non esplodere dovrebbe entrare a mani basse nella top 5.

Intanto il consiglio per gli utilizzatori è quello di indossare almeno il casco e possibilmente le relative gomitiere e ginocchiere. Inoltre è caldamente consigliato di non lasciare ricaricare l'hoverboard di notte, ma di attaccarlo alla corrente solo di giorno ed in un luogo dove sia possibile monitorarlo.

Hoverboarder avvisato, mezzo salvato. E speriamo che il 2016 ci porti i [veri hoverboard](http://hendohover.com/).
