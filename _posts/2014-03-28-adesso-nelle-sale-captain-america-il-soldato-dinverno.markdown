---
author: Il Gorgonauta
comments: true
date: 2014-03-28 23:02:01+00:00
layout: post
link: http://www.atomodelmale.it/2014/03/29/adesso-nelle-sale-captain-america-il-soldato-dinverno/
slug: adesso-nelle-sale-captain-america-il-soldato-dinverno
title: 'Adesso nelle sale: Captain America - Il soldato d''Inverno'
wordpress_id: 14341
image: uploads/2014/03/new-captain-america.jpg
categories:
- Prime Visioni
---

**Captain America** torna sul grande schermo per affrontare un nuovo temibile nemico: il soldato d'Inverno. Dopo gli eventi di The Avengers, il nostro eroe cerca di ambientarsi nella sua nuova epoca. Ma quando un collega dello S.H.I.E.L.D. viene attaccato, Captain America viene coinvolto in una rete di intrighi che minacciano di mettere a rischio le sorti del mondo.

Il trailer del nuovo film della Marvel promette bene: esplosioni, scontri a fuoco, mega portaerei volanti e, tanto per non farci mancare nulla, quell'incazzoso di Samuel L.Jackson e quella gran gnoccona di Scarlett Johansson.

Le ultime uscite del mese non si fermano però qui. Facendo un salto nella seconda guerra mondiale, ecco la **Storia di una ladra di libri**. La ladra in questione è Liesel, una ragazzina che conosce un ebreo nascosto nello scantinato della casa in cui abita. Ben presto i due diventano amici, anche grazie alla comune passione per la lettura.

Buttando un occhio alle settimane precedenti ecco **Non buttamoci giù**. Il film, uscito il 20 marzo, racconta di 4 sconosciuti che, durante la notte di Capodanno, si incontrano in cima al grattacielo più alto di Londra con lo stesso intento, ovvero quello di suicidarsi. I 4 decidono di stringere un patto: nessuno si suiciderà per almeno 6 settimane e la notte di San Valentino si ritroveranno sullo stesso grattacielo per fare il punto della situazione delle loro vite.

Ricordate 300? Lo scontro tra greci e persiani è solo all'inizio e dopo il sacrifico di Leonida e dei suoi 300 soldati alle Termopili, Serse ha invaso la Grecia. Lo scontro decisivo ora si combatterà sul mare. **300: L'alba di un impero** é tutto qui: un impero che tramonta e uno che sorge.

Infine, con grande piacere e dopo una lunga attesa, **Veronica Mars** è sbarcata sul grande schermo. Dopo tre appassionanti stagioni, la giovane investigatrice amata da migliaia di fan in tutto il mondo ha avuto il suo primo lungometraggio. Il film è stato distribuito anche online ed è stato interamente finanziato dai fan grazie al crowdfunding. Che dire, ora non fateci aspettare troppo per un secondo capitolo.

In conclusione, come tradizione, l'elenco completo delle uscite

**27 marzo**. I fratelli Karamazov / Il balletto del Bolshoi: Marco Spada / Storia di una ladra di libri / Captain America - Il soldato d'Inverno / Tim Hetherington: Dalla Linea Del Fronte / Politicamente scorretto - The Hunter S. Thompson's Gonzo / Cuccioli - Il paese del vento / Yves Saint Laurent / Fuoristrada / In grazia di Dio / La Luna su Torino / Million dollar piano - Elton John / Quando c'era Berlinguer;

**20 marzo**. La Bella Addormentata - Royal Opera House / Il ricatto / Per nessuna buona ragione / Amazzonia 3D / Amici come noi / Presto farà giorno / L'Impostore - The Imposter / Jimmy P. / Noi 4 / Non buttiamoci giù,

**13 marzo**. Maldamore / Need for Speed / Ghost in the Shell 2.0 / Ghost in the Shell - L'attacco dei Cyborg / Supercondriaco - Ridere fa bene alla salute / Ida / Veronica Mars / Lei / Mr. Peabody e Sherman / National Theatre Live - Othello / Prossima fermata: Fruitvale Station / 47 ronin;

**6 marzo**. 300: L'alba di un impero / Il superstite / Un ragionevole dubbio / 12 12 12 / Allacciate le cinture / Tarzan / Chocò / Felice chi è diverso / La mossa del pinguino / Pulce non c'é / Registe - Dialogando su una lametta

e il trailer a caso del mese

