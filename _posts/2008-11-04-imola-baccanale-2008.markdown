---
author: Il Gorgonauta
comments: true
date: 2008-11-04 20:51:32+00:00
layout: post
link: http://www.atomodelmale.it/2008/11/04/imola-baccanale-2008/
slug: imola-baccanale-2008
title: Imola, Baccanale 2008.
wordpress_id: 3039
image: uploads/2008/11/2008-11-04-imola-baccanale-2008.jpg
categories:
- Blog
- Imola e Dintorni
tags:
- Baccanale
- Cibo
- Enogastronomia
- Manifestazione
---

Dall'8 al 23 novembre ritorna a Imola il **Baccanale**, una rassegna eno-gastronomica e culturale. La manifestazione, attiva già da molti anni, questa volta si intitola **Bello da mangiare**. Ogni anno l'evento si differenzia per titolo e argomento, divenendo una grande attrazione e un ottimo svago per i cittadini imolesi che avranno a disposizione ben 16 giorni (tra cui 3 week-end) per _passeggiare_ nelle strade e nelle piazze del centro storico, per_ imparare _grazie a mostre e convegni, per _divertirsi_ tramite spettacoli e animazioni e per_ abbuffarsi _attraverso degustazioni e scuole di cucina.

Aperti anche ristoranti (con appositi menù) e negozi, segno di un iniziativa che coinvolge l'intera città. Sabato 8 novembre la presentazione ufficiale, alle ore 17.00, presso il museo San Domenico con il sindaco Daniele Manca, l'Assessore alla cultura Valter Galavotti e l'intervento di Massimo Montanari. Artista del Baccanale 2008 Joan Crous.

Ecco le principali mostre :

**CENE-RE** Il bello di Ciò che resta opere di Joan Crous _presso_ il Museo di San Domenico.

**LE PENTOLE DI MEDAGLIANI** Cultura in cucina dal 1860 _presso_ la Biblioteca Comunale.

**ARTE A TAVOLA** e **MOSTRA MERCATO DEI LIBRI DI CUCINA** _presso_ la Bocciofila Imolese - Nuova saletta espositiva.

**BELLO DA MANGIARE** Fotografare il cibo : storia, tecnica, immagini _presso_ il Palazzo Tozzoni.

**RIFIORI' IL BELLO** Momenti del bello a tavola : Ambientazioni e Decori _presso_ la Galleria del Risorgimento.

**MINI-DARWIN ALLE GALAPAGOS** L'evoluzione spiegata ai bambini_ presso _Casa Piani (da martedì 11 novembre a venerdì 20 febbraio).

**DOMENICO MINGANTI "...UNA VOCAZIONE POETICA**" DISEGNI-SCULTURE-CERAMICHE _presso_ il Centro Polivalente Gianni Isola.

**NEI SECOLI FEDELE** L'arma dei carabinieri _presso_ la Sala Miceti.

A tutti un buon divertimento e qualora desideriate saperne di più ecco il [sito](http://www.baccanaleimola.it/index.cfm) della manifestazione.

Il Gorgonauta.
