---
author: Il Gorgonauta
comments: true
date: 2013-01-15 13:24:46+00:00
layout: post
link: http://www.atomodelmale.it/2013/01/15/stoccolma-ruba-treno-e-si-schianta-contro-condominio/
slug: stoccolma-ruba-treno-e-si-schianta-contro-condominio
title: Stoccolma, ruba treno e si schianta contro condominio
wordpress_id: 12702
image: uploads/2013/01/Furto-treno-Stoccolma.jpg
categories:
- Notizie
tags:
- Furto
- Stoccolma
- Treno
---

**Ha rubato un treno passeggeri **e poi si è schiantata contro un condominio, danneggiandolo. Ha dell'incredibile la vicenda accaduta l'altra notte nel quartiere di Saltsjögränd, a** Stoccolma**, in Svezia. Protagonista una ventenne addetta alle pulizie dello scalo ferroviario dove era fermo il mezzo.

La donna è salita sul treno, per fortuna con nessun passeggero a bordo, e ne ha preso i controlli, lanciandolo a tutta velocità. Dopo un breve tragitto, il convoglio si è schiantato contro un condominio a lato dei binari e situato poco lontano dalla stazione.

Il locomotore è finito nella cucina del condominio, al primo piano, abitato da tre famiglie. La ladra è rimasta intrappolata nelle macerie e poi è stata trasportata d'urgenza in ospedale. Illesi invece tutti gli inquilini. La polizia per sicurezza ha comunque fatto evacuare l'intero edificio, rimasto danneggiato.  

Ancora da chiarire come la ragazza sia potuta salire sul mezzo e farlo partire ma sopratutto cosa l'ha spinta a compiere un simile gesto. Un tentato suicidio sembrerebbe. Oppure la volontà di farla pagare a un determinato inquilino di quel condominio.

Sul caso ora indaga la polizia svedese, che potrà interrogare la giovane appena questa guarirà. Un miracolo che il furto del treno, già di per sè un fatto parecchio insolito, non abbia provocato una tragedia ancora più grande.
