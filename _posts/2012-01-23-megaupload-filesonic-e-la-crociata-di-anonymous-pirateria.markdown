---
author: thesave
comments: true
date: 2012-01-23 11:03:11+00:00
layout: post
link: http://www.atomodelmale.it/2012/01/23/megaupload-filesonic-e-la-crociata-di-anonymous-pirateria/
slug: megaupload-filesonic-e-la-crociata-di-anonymous-pirateria
title: MegaUpload, FileSonic e la crociata di Anonymous [Pirateria]
wordpress_id: 11086
image: uploads/2012/01/fbi-megaupload-megavideo.jpg
categories:
- File-sharing
---

Che sia per un'**azione coatta** o per "scelta" personale, il fatto è il seguente: **MegaUpload e** l'annesso sito di streaming video **MegaVideo hanno chiuso i battenti**.

Conosciuti ai più -- per non dire a tutti -- come due dei principali siti presso i quali **reperire musica, film e altro materiale protetto da copyright**, sono stati oggetto di un'operazione condotta dall'**FBI** contro i gestori della piattaforma, accusati di pirateria online.

Che sia una **rappresaglia** delle autorità nei confronti dell'[accanita protesta](/2012/01/18/sopa-al-vaglio-e-wikipedia-va-in-sciopero-per-24-ore/) portata avanti **contro SOPA e PIPA**?

Secondo il sottoscritto non c'entra una mazza, ma andiamo con ordine.

**MegaUpload** è una società con **sede legale** ad **Hong Kong** -- da sempre porto franco per il passaggio di merci (reali e virtuali) dalla discutibile legalità. Essendo fuori dalla giurisdizione della legge americana, la società non avrebbe avuto problemi. Il caso nasce dall'**accusa di pirateria in capo ad alcune persone** (7) **collegate alla società** e presenti su territori raggiungibili dal lungo braccio delle legge americana.

Scorrendo le accuse del dipartimento di giustizia USA, il sito -- e l'omonima società -- avrebbero prodotto una **perdita stimata di oltre 500 milioni di dollari** sotto forma di diritti di copyright violati -- leggasi: mancato guadagno -- **producendo** al contempo **175 milioni di dollari di profitti per i gestori** della società.

**Crociata? Sbagliata.**

In seguito alla chiusura, **Anonymous** -- cybergruppo di paladini della rete -- **ha sferrato alcuni attacchi ai siti di FBI, DOJ USA, RIAA, Universal Music**, etc.

![]({{ site.baseurl }}/uploads/2012/01/anonymous_logo.jpg)

Anche in questa caso ci sarebbe da domandarsi a quale gioco Anonymous stia giocando, dato che, con un attacco del genere, si sta **difendendo un'organizzazione** -- a tutti gli effetti -- **criminale**, avvalorando le tesi di chi vuole un inasprimento delle regole di condivisione su Internet (ie. le già citate SOPA e PIPA).

Andando più nello specifico, si scopre che le accuse in capo alla società vanno **oltre** il semplice businness dell'**hosting** di materiale coperto da copyright, arrivando fino al **riciclo di denaro** -- ovviamente sporco.

Come ho già sottolineato altre volte, è bene trattare l'argomento utilizzando i giusti pesi e le -- altrettanto -- giuste misure.

Se su un piano è vero e **sacrosanto** il **reato di pirateria**, declinato nella forma di un'accusa in capo a chi **VENDE o trae profitto SULLA condivisione dei file**, dall'altro esiste un tipo di pirateria -- che **stento a riconoscere  come tale** -- fatto di appassionati che modificano, collezionano, creano e condividono,**senza scopo di lucro**, materiale coperto da copyright (dal software ai film, passando per musica e libri).

Lo so, l'argomento è lungo e complicato e spazia, a volerne parlare, dall'informatica al diritto fino alla filosofia. Quest'articolo non ne è la sede e bon.

**Fuggi-fuggi generale**

![]({{ site.baseurl }}/uploads/2012/01/filesonic_megaupload.jpg)

Intanto un'altro famoso sito di filesharing come **FileSonic** ha deciso di correre ai ripari, **eliminando TOTALMENTE la possibilità di condivisone dei file**.

Che aveste caricato, per condividerle, le foto della vacanza al mare, le vostre canzoni preferite o l'ultimo remake de "Il gabinetto del dottor Caligari", il tutto è stato "privatizzato", **lasciando la possibilità ai proprietari di scaricare il proprio materiale**, ma senza concederne ad altri il download.

E che fine ha fatto il famoso **sistema di ricompense** che assegna ai **condivisori più virtuosi** -- quelli col maggior numero di download -- una **ricompensa in denaro**? PUFF, sparita!

Che la società dietro FileSonic -- sempre con sede a Hong Kong. Strano, vero? -- abbia avuto qualche **brutto presentimento**?

Aspettiamo e vediamo.
