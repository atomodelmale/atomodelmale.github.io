---
author: Il Gorgonauta
comments: true
date: 2007-09-03 11:40:17+00:00
layout: post
link: http://www.atomodelmale.it/2007/09/03/prime-visioni-settembre-2007/
slug: prime-visioni-settembre-2007
title: 'Prime visioni : settembre 2007.'
wordpress_id: 808
image: uploads/2008/10/28weekslater_us.jpg
categories:
- Blog
- Cinema
- Prime Visioni
tags:
- '2007'
---

Ormai ci ho preso gusto ed anche questo mese segnalerò le primi visioni per me più interessanti o stimolanti. Settembre è il mese nel quale tutto ricomincia, la scuola, gli esami (anche se non per tutti), eventualmente il lavoro. Evitando di rattristarci davanti a tale prospettiva (se poi ne è il caso) buttiamo uno sguardo sulle prime visioni di settembre. Prima di farlo ricordo un film tralasciato lo scorso mese ossia **Il bacio che aspettavo** con _Adam Brody_ e forse tanto romanticismo.

![]({{ site.baseurl }}/uploads/2008/10/28weekslater_us.jpg)

Tornando a questo mese, nel primo fine settimana (7/09) tante pellicole sollecitano la mia curiosità. Queste sono **28 settimane dopo**, **Io vi dichiaro marito e marito** e **Premonition**. Nella prima, che costituisce il seguito di 28 giorni dopo, un misterioso e alquanto letale virus provoca morte in Gran Bretagna. La nazione viene isolata dal resto del mondo per contenere l'infezione e quando questa sembra essere debellata, i pochi sopravvissuti tornano a casa.  Una famiglia riesce a ricongiungersi dopo la tragedia ma uno dei suoi membri nasconde un segreto: egli è ancora portatore del virus ed ora questo è pronto a manifestarsi di nuovo in una forma ancora più resistente e mortale. Nella seconda 2 vigili del fuoco newyorchesi, convinti eterosessuali, si fingono omosessuali per poter godere dei vantaggi economici concessi alle coppie gay. Purtroppo per loro, trattenere i veri desideri sessuali sarà difficile, sopratutto di fronte ad una bellezza come Jessica Biel. Infine nella terza Linda (_Sandra Bullock_), una comunissima madre, riceve una tragica notizia : il proprio marito è morte in un incidente stradale. Ma ecco che il giorno seguente Linda lo trova vivo e vegeto al proprio fianco. Che è successo veramente? L' evento si ripete e tocca a Linda scoprire cosa si cela dietro a tutto questo e salvare la propria famiglia.

Altre 2 pellicole possono offrire cmq spunti interessanti. Esse sono **Il dolce e l'amaro** e **Io non sono qui**. Rispettivamente una delicata storia su Cosa Nostra e un ritratto della vita di _Bob Dylan_. Come possiamo vedere, fin dalla prima settimana grandi firme animano il grande schermo (tra le quali, non ancora citato, ricordiamo _Adam Sandler_, uno dei 2 sventurati pompieri).

Il secondo week-end (14/09) è dedicato all'animazione. Infatti voglio segnalarvi 2 film, uno dei quali già famosissimo. Il primo si chiama **Piccolo grande eroe** e racconta di un giovane tifoso dei New York Yankees pronto a fare di tutto per portare alla vittoria la propria squadra del cuore mente il secondo è il lungometraggio dedicato alla famiglia (gialla) più famosa d'America, i **Simpson**. Homer dovrà salvare Springfield (e forse l'intero pianeta) nel corso di una lunga e divertente avventura. Ecco sicuramente la pellicola più attesa del mese che ovunque ha già sbancato i botteghini.

![]({{ site.baseurl }}/uploads/2008/10/thesimpsonsmovie_us.jpg)

Nel terzo venerdì del mese (21/09) sottolineo 2 film. Il primo è **Espiazione**, con Keira Knightley, tratto dall'omonimo romanzo di Ian McEwan. La bella inglese sembra essere interessata a questo tipo di interpretazioni (basta ricordare Orgoglio e pregiudizio) e qui interpreta una giovane ragazza, appassionata di letteratura, alle prese con i primi problemi d'amore. Il ragazzo della sorella maggiore viene accusata di aver approfittato della giovane ma quest'ultima successivamente in un libro racconterà quanto successo realmente. Il secondo è **SuXbad - 3 menti sopra il pelo**, che racconta di 2 ragazzi e dei loro ultimi giorni di scuola superiore. I 2 sono inseparabili e ovviamente imbranati con le donne ma le loro ultime avventure saranno piene di importanti insegnamenti. Film interessante questo, capace nonostante la sua semplicità di registrare un inaspettato successo negli Usa.

Infine siamo giunti all'ultimo fine settimana (28/09). In questo caso George Clooney e Steve Carell (protagonista di _40 anni vergine_) ci aspettano a braccia aperte. Il primo interpreta **Michael Clayton**, un avvocato che trascorre nel peggiore dei modi gli ultimi giorni della sua carriera mente il secondo è chiamato dal divino _Morgan Freeman_ a salvare, come il vecchio Noè, tutte le specie animali della terra prima di un'inondazione punitiva per il restante genere umano. Barba, arca e animali per farsi grosse risate con Un'impresa da Dio (seguito di una settimana da Dio). Da sottolineare come moglie dell'eletto _Lauren Graham_, protagonista della serie tv Una mamma per amica.

Dato che tante altre pellicole non sono state nominate (nonostante la loro possibile bellezza) eccovi l'elenco completo delle uscite.

	
  * 7 settembre. L'ora di punta / Il dolce e l'amaro / Reign over me / Io vi dichiaro marito e marito / O'Jerusalem / Premonition / Il rabdomante / Le ragioni dell'aragosta / Io non sono qui.

	
  * 14 settembre. _Black Christmas / Piccolo grande eroe / La ragazza del lago / I Simpson - Il film. / Sapori e dissapori / L'ultima legione / Viaggio in India_.

	
  * 21 settembre. Espiazione / Severance /  Scrivilo sui muri / SuXbad - 3 menti sopra il pelo / Funeral party / Piano, solo.

	
  * 28 settembre._ Michael Clayton / I fratelli Solomon / Un'impresa da Dio / 2 giorni a Parigi / Hairspray / In questo mondo libero / 2 giorni a Parigi / Il buio dell'anima / 28 settimane dopo / Grindhouse - Planet Terror_.

Buona visione. Il Gorgonauta.__
