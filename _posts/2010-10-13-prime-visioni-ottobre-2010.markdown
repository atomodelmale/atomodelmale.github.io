---
author: Il Gorgonauta
comments: true
date: 2010-10-13 07:00:29+00:00
layout: post
link: http://www.atomodelmale.it/2010/10/13/prime-visioni-ottobre-2010/
slug: prime-visioni-ottobre-2010
title: 'Prime visioni: ottobre 2010.'
wordpress_id: 8132
image: uploads/2010/10/Benvenuti-al-Sud.jpg
categories:
- Cinema
- Prime Visioni
tags:
- '2010'
- Ben Affleck
- Naomi Watts
---


5 vecchi amici, ex compagni di squadra, si riuniscono dopo alcuni  anni per onorare la scomparsa del loro allenatore di basket  dell'infanzia. Ora, accompagnati da mogli e figli, i 5 trascorreranno  insieme un intero week end per ricordare i vecchi tempi. Questa la trama  di **_Un week end da bamboccioni ** uscito lo scorso 1 ottobre.

In sua compagnia ecco un remake tutto italiano della pellicola francese _Giù al Nord _intitolato **Benvenuti al sud**.  In questo caso uno scatenato Claudio Bisio interpreta Alberto, un  responsabile di un ufficio postale che da un tranquillo paesino della  Brianza viene trasferito (per punizione) in piccola cittadina della  Campania. Per Alberto, un uomo pieno di pregiudizi nei confronti dei  meridionali, un vero e proprio incubo..

Il film **The town **(uscito l'8 ottobre) ci porta invece a Boston, luogo nel quale si compiono oltre 300 rapine l'anno nelle banche della città. Doug (Ben Affleck) è a capo di una di queste e durante una rapina prende in ostaggio la giovane direttrice della banca che sta rapinando. In seguito Doug la conosce e se ne innamora. Ma che fare : tradire la banda o la donna che ha scoperto di amare?

All'opposto nella pellicola ** Innocenti Bugie** l'agente segreto Tom Cruise trascinerà l'innocente Cameron Diaz nel pericoloso e movimentato mondo dei servizi segreti.

Il prossimo fine settimana (15/10) ecco invece **Cattivissimo Me**, film d'animazione in cui il cattivissimo Gru si propone si rubare niente meno che la...luna. 3 ragazzine orfane però rischieranno di sconvolgergli i piani.[![]({{ site.baseurl }}/uploads/2010/10/cattivissimo-me.jpg)]({{ site.baseurl }}/uploads/2010/10/cattivissimo-me.jpg)

Il quarto venerdì del mese (22/10) un film tornerà, forse, a terrorizzare il suo pubblico. Dopo l'enorme successo della prima pellicola ecco **Paranormal  Activity 2**. In sua compagnia **Wall Street: Il denaro non dorme mai**, **Fair Game (Caccia alla spia)** e **Figli delle stelle**.

Il primo una nuova spietata rappresentazione dell'immorale mondo di Wall Street, il secondo la lotta di un ex agente della CIA (interpretato da Naomi Watts) contro lo stesso sistema dei servizi segreti americani, il terzo il maldestro rapimento di un sottosegretario (in realtà doveva essere di un politico) da parte di una banda di rapinatori improvvisati.

Infine l'ultimo venerdì del mese (29/10) esce **Salt_**, pellicola con Angelina Jolie. Questa vestirà i panni di un agente della Cia, Evelyn Salt, accusato di essere niente meno che una spia russa sotto mentite spoglie. Per Evelyn comincerà così una estenuante ricerca del vero traditore..

E in conclusione l'elenco completo delle uscite.

**1 0ttobre.** La Pecora Nera / Ad occhi chiusi / Un week end da bamboccioni / Benvenuti al Sud / The Horde.

**8 ottobre.** The Town / Innocenti bugie / Una sconfinata giovinezza / Il mondo di Patty / Step Up 3D / Quella sera dorata.

**15 ottobre.** Cattivissimo me / Gorbaciof - Il cassiere col  vizio del gioco / Lo Zio Boonmee che si ricorda delle sue vite  precedenti / Adèle e l'enigma del faraone / Buried - Sepolto / L'estate  d'inverno / Il ragazzo che abitava in fondo al mare.

**22 ottobre.** Wall Street: Il denaro non dorme mai / Paranormal  Activity 2 / Fair Game (Caccia alla spia) / Figli delle stelle / The  Shock Labyrinth 3D / Passione / Seraphine / Uomini di Dio.

**29 ottobre.** Salt / Bhutto / Maschi contro femmine /  L'illusionista / Winx Club 3D - Magica Avventura / Il Regno di Ga' Hoole  - La leggenda dei guardiani.
