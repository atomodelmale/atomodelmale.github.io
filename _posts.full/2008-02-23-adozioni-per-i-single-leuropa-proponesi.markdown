---
author: Il Gorgonauta
comments: true
date: 2008-02-23 16:22:35+00:00
layout: post
link: http://www.atomodelmale.it/2008/02/23/adozioni-per-i-single-leuropa-proponesi/
slug: adozioni-per-i-single-leuropa-proponesi
title: Adozioni per i single, l'Europa propone..SI.
wordpress_id: 942
categories:
- Blog
- Società
tags:
- Adozione
- Europa
---

Nella bozza della nuova _Convenzione europea per i diritti dei minori_, destinata a sostituire la Convenzione sulle adozioni del 1967, è contenuta la proposta di permettere l'**adozione** anche ai single e alle coppie omosessuali. Il testo ancora in preparazione, sarà sottoposto per la firma ai membri del **Consiglio d'Europa**, organizzazione internazionale che si propone tra l'altro di predisporre e favorire la stipulazione di accordi o convenzioni internazionali tra gli Stati membri e, spesso, anche fra Stati terzi ([cit. wiki](http://it.wikipedia.org/wiki/Consiglio_d'Europa)), sopratutto in Europa. Una volta firmato (entro maggio), il testo sarà messo a disposizione dei singoli Stati membri che potranno ratificarlo (e quindi farlo diventare diritto interno, adeguandosi alla nuova normativa) oppure no. Sulla possibilità di adozione delle coppie omosessuali comunque la convenzione, è stato detto, lascerà ampio spazio discrezionale e ciascuno potrà decidere se tenere questa singola disposizione nel quadro della convenzione.

Perché tutto questo? Secondo i promotori della nuova Convenzione la vecchia disciplina, datata 1967, non è più attuale e al passo con una società che da allora è molto cambiata. Occorre armonizzare le leggi nazionali in materia e andare incontro alle nuovo esigenze affermatesi in questi anni. Ecco alcune **novità** contenute nel testo :

<!-- more -->




	
  * adozione per i single, le coppie eterosessuali non sposate e per le coppie omosessuali  (quest'ultima facoltativa).

	
  * coinvolgimento del minore sull'adozione, sempre e comunque se ha più di 14 anni.

	
  * abbassamento dell'età idonea per procedere all'adozione, ossia 30 anni.

	
  * richiesta in ogni caso (sia per il figlio nato _durante_ che _al di fuori _del matrimonio) del consenso del padre all'adozione.

	
  * creazione di un'autorità competente in ogni Stato in grado di decidere caso per caso se il minore ha il diritto a riconoscere i genitori naturali oppure questi hanno all'opposto il diritto di rimanere anonimi.


In Italia la disciplina in materia è regolata dalla legge 194 del 2001 che accoglie alcune di queste disposizioni ma non altre. Se infatti è richiesto il consenso dell'adottando che abbia compiuto il quattordicesimo anno di età (art 26) l'adozione è consentita solo a coloro che sono uniti in matrimonio da almeno 3 anni e in questo periodo non sussistono nè hanno luogo separazioni di fatto o personali (art 6). Nessuna possibilità, quindi, per le coppie di fatto e per le coppie omosessuali.

Comunque vada l'argomento è destinato a suscitare un ampio e aspro dibattito come già avvenuto in passato.
