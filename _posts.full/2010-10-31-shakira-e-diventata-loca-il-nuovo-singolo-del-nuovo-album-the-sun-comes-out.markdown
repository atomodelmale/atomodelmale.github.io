---
author: Il Gorgonauta
comments: true
date: 2010-10-31 15:21:38+00:00
layout: post
link: http://www.atomodelmale.it/2010/10/31/shakira-e-diventata-loca-il-nuovo-singolo-del-nuovo-album-the-sun-comes-out/
slug: shakira-e-diventata-loca-il-nuovo-singolo-del-nuovo-album-the-sun-comes-out
title: Shakira è diventata "Loca", il nuovo singolo del nuovo album "The Sun Comes
  Out".
wordpress_id: 8246
categories:
- Musica
tags:
- Barcellona
- Shakira
- Singolo
---

[![](http://www.atomodelmale.it/wp-content/uploads/2010/10/shakira-loca.png)](http://www.atomodelmale.it/wp-content/uploads/2010/10/shakira-loca.png)Dopo l'enorme successo del singolo [Waka Waka](http://www.youtube.com/watch?v=rsjFQMMU5Vg) **Shakira ** è pronta a conquistare nuovamente le classifiche mondiali con il nuovo disco bilingue (in spagnolo e in inglese) _**Sale el Sol / The Sun Comes Out**_, pubblicato lo scorso 19 ottobre.

"**Loca**" è il primo singolo estratto dal nuovo album ed ha debuttato nelle radio lo scorso 1 settembre.

Disponibile (nella versione spagnola) su iTunes già dal 31 agosto il singolo è un'interpretazione della canzone di El Cata _Loca con su tiguere_.

Nella versione inglese Shakira ha collaborato col rapper britannico Dizzee Rascal, in quella spagnola invece con lo stesso El Cata.

Il video è stato girato a **Barcellona**, nel mese di agosto: la cantante sudamericana girovaga per le strade del capoluogo della catalogna, tra l'entusiasmo dei passanti. Finendo tra l'altro a ballare, per la gioia del pubblico lì presente, in una fontana (cosa per la quale ha ricevuto anche una multa).<!-- more -->



Il nuovo singolo dai ritmi latineggianti, mostra, ancora una volta, tutta la sensualità e la vitalità della cantante sudamericana, ben espressa dal suo nuovo motto "Dance or dei".

Shakira presenterà il suo nuovo album nel corso del suo tour mondiale, The Sun Comes Out World Tour, che toccherà parte degli Stati Uniti e alcuni Stati dell'Europa occidentale (tra cui l'Italia). Nel nostro paese è prevista un'unica data, il 27 novembre, a Torino.


