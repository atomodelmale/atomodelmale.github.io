---
author: Radio Rebelde
comments: true
date: 2012-12-16 09:54:43+00:00
layout: post
link: http://www.atomodelmale.it/2012/12/16/quando-sono-obbligato-ad-avere-gomme-termiche/
slug: quando-sono-obbligato-ad-avere-gomme-termiche
title: Quando sono obbligato ad avere gomme termiche?
wordpress_id: 12449
categories:
- Italia
- Legge
- Politica
tags:
- Catene
- Gomme Termiche
- Obbligo
---

[![](http://www.atomodelmale.it/wp-content/uploads/2012/12/pneumatici-invernali-2_big-300x216.jpg)](http://www.atomodelmale.it/2012/12/16/quando-sono-obbligato-ad-avere-gomme-termiche/pneumatici-invernali-2_big/)Obbligo di usare **pneumatici invernali** fuori centro abitato durante forti nevicate, qualora l'ente proprietario della strada lo abbia previsto. Se ciò non accade potranno essere usate le normali catene da neve.

E’ quanto previsto dalla legge di conversione del** d.l. 179 del 18 ottobre 2012,** approvata definitivamente dalla camera il 13 dicembre.

Integrando **l'art. 6 del codice della strada**, la legge introduce la possibilità per l'ente proprietario della strada di imporre, solo al di fuori dei centri abitati, in previsione di manifestazioni atmosferiche nevose di rilevante intensità, l'utilizzo esclusivo di pneumatici invernali, qualora non sia possibile garantire adeguate condizioni di sicurezza per la circolazione stradale e per l'incolumità delle persone mediante il ricorso a soluzioni alternative.

Le multe per l'evasione del pedaggio potranno essere comminate anche dai casellanti, senza aspettare che intervenga la Polizia stradale.


La novità introdotta con la conversione del dl 179/2012 rischia di generare molte criticità nell'applicazione della norma. Infatti, l'obbligo di montare esclusivamente pneumatici invernali fuori dal centro abitato poggerebbe su elementi variabili e, almeno teoricamente, potrebbe essere fatto valere in modo non uniforme su tratte stradali confinanti appartenenti a diversi enti. Oltre a ciò, resterebbe da definire la segnaletica stradale da utilizzare specificamente per rendere noto l'obbligo.

Difficile quindi capire se la proposta risponda a logiche di sicurezza o di interessi settoriali, visto che i pneumatici invernali non sono obbligatori in nessuna nazione che si affacci sul Mediterraneo. Non esistono obblighi di questo tipo nemmeno in **Polonia**,** Danimarca**, **Russia** e neanche in **Svizzera**, dove gli inverni sono assai più rigidi dei nostri.
