---
author: Il Gorgonauta
comments: true
date: 2011-01-02 16:49:37+00:00
layout: post
link: http://www.atomodelmale.it/2011/01/02/sacchetti-di-plastica-addio-dal-2011/
slug: sacchetti-di-plastica-addio-dal-2011
title: Sacchetti di plastica, addio. Dal 2011.
wordpress_id: 8687
categories:
- Ambiente
- Inquinamento
- Italia
- Società
tags:
- '2011'
- Europa
- Plastica
- Rifiuti
---

[![](http://www.atomodelmale.it/wp-content/uploads/2011/01/sacchetti-di-plastica.jpg)](http://www.atomodelmale.it/wp-content/uploads/2011/01/sacchetti-di-plastica.jpg)Entra in vigore in Italia dal 1 gennaio 2011, con 3 anni di ritardo, la direttiva CEE che nel 2007 ha decretato l'arresto della produzione e della distribuzione negli esercizi commerciali delle shopping bags, ossia dei **sacchetti di plastica.**

Dal 1 gennaio i negozianti potranno esaurire le loro scorte, senza far pagare, in teoria, i sacchetti ai loro clienti.

Successivamente si pensa di sostituire i classici sacchetti di plastica con sacchetti biodegradabili dotati di un codice identificativo in grado dai autenticare la loro biodegradabilità ma nel frattempo in mancanza di decreti applicativi, di norme tecniche e di ulteriori precisazioni prevale il fai da te e l'improvvisazione.

L'eliminazione dei sacchetti di plastica rappresenta indubbiamente un **vantaggio per l'ambiente** (essi impiegano decine di anni per decomporsi) ma anche un **costo** in più per i consumatori. I sacchetti biodegradabili infatti costano mediamente di più e i negozianti potrebbero far ricadere il maggior costo sui loro clienti.<!-- more -->



I sacchetti biodegradabili inoltre hanno una **qualità** minore rispetto a quelli di plastica : si rompono e si aprono più facilmente, sopratutto con la pioggia. La loro scarsa resistenza gli impedisce di essere riciclati come buste per la spazzatura cose che era invece possibile fare con i loro "fratelli" meno ecologici.

Inconveniente a cui si pensa comunque di rimediare costruendo buste biodegradabili con materiali sempre ecologici ma più resistenti.

La fine delle shopping bags rappresenta la fine di un'**epoca**, quella dei consumi sfrenati e irresponsabili, destinata a chiudersi in favore di un'altra contraddistinta da una maggiore consapevolezza e da una nuova economia volta al rispetto dell'ambiente. Epoca della quale i sacchetti di plastica erano, in fondo, un simbolo.

Ma anche un **cambiamento** destinato ad incidere nelle vite di tutti i cittadini. E come spesso accade nel nostro paese un cambiamento che muove i suoi primi passi nell'incertezza.
