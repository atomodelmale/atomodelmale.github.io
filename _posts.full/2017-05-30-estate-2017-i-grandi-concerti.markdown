---
author: Radio Rebelde
comments: true
date: 2017-05-30 05:34:06+00:00
layout: post
link: http://www.atomodelmale.it/2017/05/30/estate-2017-i-grandi-concerti/
slug: estate-2017-i-grandi-concerti
title: Estate 2017. I Grandi concerti
wordpress_id: 18143
categories:
- Musica
tags:
- '2017'
- Concerti
- Estate
---

![](http://www.atomodelmale.it/wp-content/uploads/2017/05/rammstein-live-2017-300x169.jpeg)Provando a dimenticare gli attentati di Manchester, l'estate italiana si prepara a grandi appuntamenti pop e rock che toccheranno il Bel Paese nelle prossime settimane, dove sono attese migliaia di persone.

Il **10 giugno** a Imola ci sarà l’atteso ritorno in Italia dei **Guns N' Roses** in formazione originale. All’Autodromo Enzo e Dino Ferrari sono attese 90mila persone, in quello che con ogni probabilità sarà il raduno più numeroso dell’anno per un artista internazionale.

Il **15 giugno** partirà anche un grande evento musicale come gli I-Days, in programma al Parco di Monza fino al 18 giugno con star come i **Green Day, Radiohead, Linkin Park e Justin Bieber**.

Il **primo luglio** al Modena city park, andrà in scena il concerto record dell'anno con **Vasco Rossi** che raccoglierà 220 mila persone nello stesso luogo, stabilendo il record mondiale di pubblico pagante per il concerto di un unico artista.



Il **3 e 4 luglio** a San Siro sarà la volta dei **Coldplay**, con un doppio sold-out realizzato in tempo zero al momento della prevendita.

Gli **U2** saranno invece di scena a Roma il **15 e 16 Luglio** con il tour celebrativo di _**The Joshua Tree**_.

L'estate finirà col botto con i** Rolling Stones** che il **23 settembre** si esibiranno a Lucca, tappa italiana di quello che dovrebbe essere l’ultimo tour europeo degli Stones.
