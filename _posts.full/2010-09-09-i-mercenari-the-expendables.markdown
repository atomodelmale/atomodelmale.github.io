---
author: thesave
comments: true
date: 2010-09-09 13:52:40+00:00
layout: post
link: http://www.atomodelmale.it/2010/09/09/i-mercenari-the-expendables/
slug: i-mercenari-the-expendables
title: I Mercenari - The Expendables
wordpress_id: 7948
categories:
- Azione
- Cinema
tags:
- Bruce Willis
- Jason Statham
- Jet Li
- Mickey Rourke
- Sylvester Stallone
---

C’erano una volta gli anni ’80 e gli eroi tutti d’un pezzo, che da soli valevano un esercito, come **Rambo**, **Terminator** e **John McClane** – giusto per citarne tre. Poi cos’è successo? Il pubblico è cresciuto, i gusti sono cambiati o semplicemente la moda del momento ha lasciato spazio ad altri eroi.

**I Mercenari**

![](http://www.atomodelmale.it/wp-content/uploads/2010/09/Expendables-300x192.jpg)“**I’ll be back**” – “ritornerò” diceva il Terminator di Cameron ed è proprio quello che promette l’ultima fatica del prolifico Stallone: **una grande rimpatriata** degli eroi – o almeno degli attori che li interpretano – tutti sullo stesso grande schermo, per un grande **rispolvero** del cinema **action spensierato e truculento** degli anni ’80.

Gli **Expendables** – “sacrificabili” letteralmente --, sono l’eterogeneo gruppo di mercenari guidati da **Barney Ross** – **Sylvester Stallone** --, al soldo del mandante di turno per regolare conti, liberare ostaggi e castigare qualche matto.<!-- more -->

Di ritorno dall’ultima missione in Somalia, Barney si vede costretto ad **allontanare** dalla squadra **Gunnar** – **Dolph** “ti-spiezzo-in-due” **Lundgren** – a causa del suo carattere instabile. La squadra rimpatria, ma gli abiti civili stanno stretti a tutti i membri. **Ross** comincia a sentire gli anni sulle spalle, chiedendosi se e per quanto ancora potrà continuare con quella vita. Il suo secondo, il letale **Christmas** – **Jason** “Crank/The Transporter” **Statham** – scopre che la sua ragazza ha un altro.

![](http://www.atomodelmale.it/wp-content/uploads/2010/09/Expendables1-300x199.jpg)Unico luogo d’aggregazione e quartier generale della congrega è il negozio di tatuaggi di **Tool** – **Mickey Rourke** –, ex-membro della squadra che fa da tramite tra gli Expendables e i clienti.

Alla squadra viene offerta da **Mr. Church --** **Bruce** **Willis -- **una cifra spropositata per una missione altrettanto rischiosa: **uccidere il generale Garza** e spodestare la sua dittatura sull’isola Sudamericana di **Vilena**.

Da questo momento in poi **l’azione la farà da padrone**, anche se teste esplose, gambe mozzate e carne maciullata faranno da contorno alla “crescita” di Ross, che capirà l’importanza di **salvare la propria anima**, oltre alla pellaccia.

**Back to the Future**

Il film varrebbe il prezzo del biglietto solo per la sfilata di **Star** – si noti la S maiuscola – portate sullo schermo da Stallone. Oltre a **Sly** infatti appaiono i già citati **Lundgren**/Ivan Drako, **Statham**, icona dei film adrenalinic-action di inizio millennio e il melanconico **Rourke**.

In aggiunta a questi **Randy Coutore**, **Terry Crews** e **Jet Li**, a completare la squadra degli Expendables ai quali si aggiungono **Steve Austin** e **Eric** – Mr. Thompson – **Roberts**.

![](http://www.atomodelmale.it/wp-content/uploads/2010/09/WillisSlySchwarzy-300x211.jpg)

Infine i due **camei** – concessi gratuitamente all’amico Stallone – di mostri sacri del cinema come **Willis** e **Schwarzenegger**, che smessi i panni – reali – da Governatore della California interpreta Trench, il capo di una banda di mercenari rivale a quella di Ross.

Da Oscar? Beh, non esageriamo, benché la storia di per sé sia interessante, presenta qualche “bucherello” qua e là, ma d’altronde la trama, si sa, non è mai stato un problema dei film d’azione, dove **qualche tonnellata di proiettili** di grosso calibro **può rattoppare qualsiasi falla narrativa**, scortando lo spettatore verso lo scoppiettante finale con annessa morte del cattivo di turno.

**![](http://www.atomodelmale.it/wp-content/uploads/2010/09/Sly-281x300.jpg)Groviglio di citazioni** cinematografiche e **commistione** tra i film spara-e-spacca anni ’80 ed i più moderni action-movie tutti kung-fu e pallottole, **“I mercenari” è Sylvester Stallone**: forza bruta, battute sagaci, mosse di wrestling, satira delle istituzioni e amore per l’azione pura, senza accantonare la drammaticità di un eroe in cerca della propria anima.

Che faccia esplodere un elicottero sparando a una munizione antiaerea lanciata a mano o che sopravviva a un bagno oceanico imprevisto a 300Km/h gli si perdona tutti, **perché Stallone è sempre Stallone**.
