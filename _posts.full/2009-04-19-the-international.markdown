---
author: Il Gorgonauta
comments: true
date: 2009-04-19 20:17:25+00:00
layout: post
link: http://www.atomodelmale.it/2009/04/19/the-international/
slug: the-international
title: The International.
wordpress_id: 4593
categories:
- Cinema
- Drammatico
- Thriller
tags:
- Banca
- Clive Owen
- Naomi Watts
- Omicidio
- Potere
---

Centri di potere, sciagurate generatrici di crisi mondiali ed ora organizzazioni criminali. Per la **banche** tira proprio una ![theinternational-locandina](http://www.atomodelmale.it/wp-content/uploads/2009/04/theinternational-locandina.jpg)brutta aria.  L'agente dell'interpol Louis Salinger (Clive Owen) e l'assistente del procuratore distrettuale di Manhattan Eleanor Whitman (Naomi Watts) cercano da anni di incastrare una banca lussemburghese dedita a traffici illeciti di armi, a scatenare guerre e ad uccisioni mirate.

Il problema è che tale società bancaria ha 7 vite come i gatti oppure molteplici teste come il mitologico mostro Idra: tolta una ne sorgono altre 2. E così ogni volta che i 2 detective giungono vicino al successo grazie a qualche soffiata,  pentito o testimone, la banca, grazie al suo enorme potere e alla sua ricchezza, riesce a cavarsela. Lasciandosi alla spalle una scia di **cadaveri** e vite distrutte. Riusciranno Luois ed Eleanor a fare giustizia rimanendo "vivi e vegeti"?

Nel loro lungo viaggio alla ricerca della** verità** i 2 moderni Don Chisciotte vagheranno per mezzo mondo, da Berlino a New York, da Milano ad Istanbul tra poliziotti corrotti e prove occultate, confrontandosi inoltre sia con se stessi sia con il proprio passato. Dall'altra parte un nemico subdolo e all'apparenza invincibile, parte di un sistema di inganni e crimini che in fondo fa comodo a tutti.

<!-- more -->


_The International_ alterna così momenti investigativi a sparatorie all'ultima cartuccia, con le polizie di tutto il mondo a fare la parte di una banda di beoti giunta sul luogo del crimine sempre toppo tardi. Oltre a questo il film si dilunga probabilmente più del dovuto ed alla fine appare, seppur con un tocco di sano realismo, inconcludente e senza veri vincitori e vinti.

Se quindi questa lotta contro il potere diventa la parte più rilevante ed importante della pellicola,** Cliwe Owen**, alla lunga, risulta il vincitore del confronto con la collega **Naomi Watts**, un pò defilata e in ombra rispetto al tomentato e rabbioso agente Salinger.
