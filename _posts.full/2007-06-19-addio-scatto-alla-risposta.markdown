---
author: Radio Rebelde
comments: true
date: 2007-06-19 21:56:21+00:00
layout: post
link: http://www.atomodelmale.it/2007/06/19/addio-scatto-alla-risposta/
slug: addio-scatto-alla-risposta
title: Addio Scatto alla risposta?
wordpress_id: 780
categories:
- Italia
- Telefonia
tags:
- Canone
- Cellulari
- Risposta
- Scatto
- Skype
- Telecomunicazioni
- Tim
---

[![](http://www.atomodelmale.it/wp-content/uploads/2007/06/scatto-alla-risposta-300x205.jpg)](http://www.atomodelmale.it/wp-content/uploads/2007/06/scatto-alla-risposta.jpg)Dopo l’abolizione dei costi di Ricarica ora tocca anche allo** scatto alla risposta**?

Su internet in questi giorni si sta cercando di diffondere una **petizione** contro lo scatto alla risposta (per chi vuole aderire [clicchi qui](http://www.a1kstyle.com/pet.php)). Tralasciando la validità di queste petizioni via internet (comunque dar voce alle proprie ragioni non fa mai male) ritengo che un’eventuale abolizione si ritorcerebbe contro ai consumatori così come è successo per le ricariche per i cellulari.

Innanzitutto è importante chiarire che effettivamente lo scatto alla risposta è un costo puramente italiano. Lo scatto alla risposta e' retaggio della preistoria delle telecomunicazioni: quando c'erano le centrali elettromeccaniche, per ogni linea c'erano dieci dischi combinatori, in cascata, dal funzionamento simile a quello del disco sul telefono di casa: andavano tenuti ingrassati e al caldo e sostituiti quando si guastavano. Lo scatto serviva a coprire le spese di manutenzione, perché' poi la telefonata urbana poteva avere durata illimitata, essendo gia' corrisposto un canone.

<!-- more -->


Oggi lo scatto alla risposta garantisce all'operatore un livello minimo di entrate a prescindere dalla durata della telefonata un pò come i costi di ricarica recentemente aboliti dalle liberalizzazioni Bersani e non credo che le compagnie ci rinunceranno tanto facilmente, senza che qualcuno (il legislatore) glielo imponga. Con il Voip sulla rete fissa, perfino Skype si e' allineata!

La mia paura è quella che si ripeta ciò che è appunto accaduto per i costi di ricarica, cioè che gli operatori recuperino le mancate entrate aumentando le tariffe come in effetti è accaduto. Quindi se abolire lo scatto alla risposta significa che aumenteranno le tariffe qual è sarà il vantaggio per il consumatore? Tra l’altro i 4 operatori principali di telefonia mobile presentano già delle offerte senza scatto alla risposta, per esempio l’offerta Tutto compreso di Tim, ma appunto lo scatto alla risposta è spalmato nel piano tariffario.

Personalmente preferirei che si facessero delle leggi che obblighino gli operatori a chiarire quali sono gli effettivi costi e scatti alla risposta magari facendo in modo che un: “ Scusa, ora non posso chiamami più tardi” non comporti il pagare lo scatto alla risposta.

Radio Rebelde.
