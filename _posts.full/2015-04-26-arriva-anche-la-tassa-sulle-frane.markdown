---
author: Radio Rebelde
comments: true
date: 2015-04-26 15:08:10+00:00
layout: post
link: http://www.atomodelmale.it/2015/04/26/arriva-anche-la-tassa-sulle-frane/
slug: arriva-anche-la-tassa-sulle-frane
title: Arriva anche la tassa sulle frane!
wordpress_id: 15620
categories:
- Notizie
tags:
- Frane
- Nazzano
- Tassa
---

![frane](http://www.atomodelmale.it/wp-content/uploads/2015/04/frane-300x197.jpg)A livello di ingegneria tributaria noi italiani non siamo proprio secondi a nessuno.

La nuova trovata della politica nostrana è la tassa sulle frane, nello specifico a **Nazzano**, un paesino di poco più 1.350 abitanti in provincia di Roma. Qui l'amministrazione locale ha deciso di applicare la _**Cosap**_, cioè l’imposta che colpisce l’occupazione di suolo pubblico in seguito ad una frana avvenuta lo scorso settembre.

Come riporta _ItaliaOggi,_ in seguito a una frana una strada comunale che corre all'interno del **Parco naturale Tevere Farfa** viene interamente ricoperta da terriccio, massi e alberi.


La strada rimane a lungo inagibile e il Comune di Nazzano decide di rifarsi sull'Ente Parco e per farlo si ingegna adattando la Cosap. Viene così approvata all'unanimità una delibera comunale mediante la quale _«si dà atto che la tariffa base cantiere edile sia utilizzata per tutte le occupazioni di aree pubbliche dovute all’accumulo di materiale detritico, vegetale o di altro tipo, a qualsiasi titolo occupanti l’area pubblica». _Una stangata da **160mila euro** per l'ente Parco.

Un caso isolato oppure sentiremo ancora parlare della tassa sulle frane? A causa del dissesto idrogeologico del nostro paese, il nostro territorio è pieno di frane e smottamenti; la base imponibile della tassa sarebbe enorme, anche decidendo solo un piccolo contributo, il nuovo balzello potrebbe portare miliardi di euro nelle casse dell'Erario.
