---
author: Il Gorgonauta
comments: true
date: 2010-09-04 14:39:51+00:00
layout: post
link: http://www.atomodelmale.it/2010/09/04/aumenti-dei-pedaggi-autostradali-no-grazie/
slug: aumenti-dei-pedaggi-autostradali-no-grazie
title: Aumenti dei pedaggi autostradali? No grazie.
wordpress_id: 7933
categories:
- Italia
- Trasporti
tags:
- Strade
---

[![](http://www.atomodelmale.it/wp-content/uploads/2010/09/casello-autostradale-300x200.jpg)](http://www.atomodelmale.it/wp-content/uploads/2010/09/casello-autostradale.jpg)Nessun nuovo aumento dei **pedaggi autostradali** in tutta Italia. Senza alcuna distinzione. Questa la decisione della prima sezione del Tar del Lazio che ha accolto un nuovo ricorso contro l'aumento dei pedaggi presentato questa volta dal _Movimento difesa del cittadino_.

La decisione del Tar non è che l'ultimo capitolo di una storia cominciata ai primi di luglio.  Il primo luglio scattano su alcune autostrade e raccordi autostradali gestiti dall'**Anas** degli aumenti dei pedaggi, così come previsto dalla manovra economica. La Provincia di Roma e il Codacons si rivolgono al Tar del Lazio per bloccare gli aumenti e ne  ottengono la sospensione.

La presidenza dei Consigli dei Ministri propone allora un contro ricorso al Consiglio di Stato che però da nuovamente ragione agli Enti locali e conferma la sentenza del Tar. Secondo il Consiglio di Stato il blocco degli aumenti avrebbe dovuto riguardare solo i territori interessati dal ricorso ma l'Anas fa sapere che la sospensione degli aumenti dei pedaggi verrà applicata a tutte le autostrade d'Italia di sua competenza. <!-- more -->



E' poi il Movimento difesa del Cittadino a rivolgersi al Tar del Lazio per chiedere la sospensione del decreto governativo con cui sono stati individuati i caselli autostradali interessati dagli aumenti. Ottenendo, ancora una volta, una decisione favorevole.
