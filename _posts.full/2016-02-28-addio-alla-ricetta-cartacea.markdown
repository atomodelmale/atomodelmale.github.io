---
author: Radio Rebelde
comments: true
date: 2016-02-28 21:28:40+00:00
layout: post
link: http://www.atomodelmale.it/2016/02/28/addio-alla-ricetta-cartacea/
slug: addio-alla-ricetta-cartacea
title: Addio alla ricetta cartacea
wordpress_id: 16551
categories:
- Salute
tags:
- Elettronica
- Ricetta
---

[![ricetta rossa](http://www.atomodelmale.it/wp-content/uploads/2016/02/ricetta-rossa-300x230.jpg)](http://www.atomodelmale.it/2016/02/28/addio-alla-ricetta-cartacea/ricetta-rossa/)D'ora in poi potremo dire addio alla vecchia **ricetta medica**, i blocchetti rossi andranno in pensione a favore della tecnologia.

Dal **primo marzo** andrà a regime la normativa sulla circolarità nazionale della ricetta dematerializzata, che, in realtà, recepisce un decreto vecchio più di tre anni.

Dopo alcuni blocchi informatici, il sistema è dunque attivo: per prescrivere un farmaco, un accertamento o una visita, il medico si collegherà da ora in poi a un sistema informatico, lo stesso visibile al farmacista che ci consegnerà le nostre medicine.



Tra i vantaggi della ricetta elettronica il risparmio sulla stampa e e il controllo sulla falsificazione delle ricette stesse o sugli abusi conseguenti il furto dei ricettari.
In questa prima fase di avvio, fino a fine 2017, sono, pero', ancora esclusi dal nuovo metodo solo alcuni farmaci come gli stupefacenti, l'ossigeno, le prescrizioni per erogazione diretta in continuità assistenziale, i farmaci con piano terapeutico Aifa.

Inoltre, la ricetta virtuale sarà valida in tutte le farmacie del territorio nazionale, sia pubbliche che convenzionate, permettendo la possibilità di ritirare i farmaci necessari anche fuori dalla regione di residenza

Non mancheranno però alcuni disservizi. Come sostiene il segretario nazionale della Fimmg, **_Giacomo Milillo_**, secondo il quale _"il medico non potrà più contare sul supporto dell'assistente di studio nella velocizzazione delle procedure di ricettazione, e ci saranno complicazioni anche nelle procedure di coinvolgimento del sostituto medico", "con un aggravio di lavoro che significa tempo tolto alle visite e attese più lunghe per gli assistiti"_.
