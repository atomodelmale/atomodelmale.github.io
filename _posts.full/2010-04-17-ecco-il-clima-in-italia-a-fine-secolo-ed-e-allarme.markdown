---
author: Il Gorgonauta
comments: true
date: 2010-04-17 12:08:23+00:00
layout: post
link: http://www.atomodelmale.it/2010/04/17/ecco-il-clima-in-italia-a-fine-secolo-ed-e-allarme/
slug: ecco-il-clima-in-italia-a-fine-secolo-ed-e-allarme
title: Ecco il clima in Italia a fine secolo. Ed è allarme.
wordpress_id: 7184
categories:
- Ambiente
- Italia
- Natura
tags:
- Clima
---

[![](http://www.atomodelmale.it/wp-content/uploads/2010/04/ghiacciai-alpini-300x166.jpg)](http://www.atomodelmale.it/wp-content/uploads/2010/04/ghiacciai-alpini.jpg)Come sarà il **clima** in **Italia** a fine secolo, cioè nel 2100? Per saperlo non occorre rivolgersi a Nostradamus, basta leggere un'analisi elaborata da un centinaio di scienziati italiani coordinati dal Centro euro mediterraneo per i cambiamenti climatici. Ed è allarme.

Se infatti non si fermeranno subito le emissioni di gas serra così potrebbe presentarsi il clima in Italia:

**Ghiacciai. **

I ghiacciai alpini rimarranno solo un ricordo del passato, entro la fine del secolo resisteranno solo in cartolina. D'altronde già dal 1850 ad oggi la superficie ghiacciata si è più che dimezzata.

**Clima. **

Sarà più caldo (con picchi di aumento fino a 5 gradi centigradi) e al sud pioverà di meno. Le ondate di calore saranno più comuni, più lunghe e più intense.<!-- more -->



**Foreste.**

Nei prossimi 100 anni gli ecosistemi forestali potrebbero ridursi o scomparire del tutto, con la conseguente estinzione di molte specie animali e vegetali incapaci di adattarsi alla scomparsa del proprio habitat naturale.

Gli ultimi dati climatici confermano queste previsioni: gli ultimi 3 anni (2007, 2008, 2009) sono stati tra i 10 più caldi degli ultimi 2 secoli e le scorse primavera ed estate sono state più calde rispetto alla media 1961-1990.

Per il momento si tratta solo di previsioni ma queste potrebbe trasformarsi, in un futuro non tanto lontano, in sconfortanti realtà. E spetta ai cittadini di oggi evitare che questo accada.
