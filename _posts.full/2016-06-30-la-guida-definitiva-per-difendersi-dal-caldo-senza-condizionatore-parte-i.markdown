---
author: thesave
comments: true
date: 2016-06-30 18:15:10+00:00
layout: post
link: http://www.atomodelmale.it/2016/06/30/la-guida-definitiva-per-difendersi-dal-caldo-senza-condizionatore-parte-i/
slug: la-guida-definitiva-per-difendersi-dal-caldo-senza-condizionatore-parte-i
title: La guida definitiva per difendersi dal caldo senza condizionatore | Parte I
wordpress_id: 16884
categories:
- Salute
tags:
- Estate
---

L'estate è arrivata e con lei la voglia di frescura. Chi può (e vuole) permetterselo, ha già messo in funzione i condizionatori. In questo articolo diviso in tre parti (trovate le altre due [qui](http://www.atomodelmale.it/2016/06/30/la-guida-definitiva-per-difendersi-dal-caldo-senza-condizionatore-parte-ii/) e [qui](http://www.atomodelmale.it/2016/06/30/la-guida-definitiva-per-difendersi-dal-caldo-senza-condizionatore-parte-iii/)), vediamo quali soluzioni si possono adottare per difendersi dal caldo quando per volontà (di risparmio energetico/monetario) o indisponibilità non potete contare sui condizionatori.



# Acqua, come se piovesse



![](http://www.atomodelmale.it/wp-content/uploads/2016/06/water-300x200.jpg)
Spesso le soluzioni migliori sono quelle più antiche e semplici. Se volete abbassare la temperatura del vostro corpo, fatelo bevendo tanta acqua fresca.

Non temete di eccedere, la maggior parte delle persone beve molta meno acqua di quanto dovrebbe e i reni di una persona adulta possono filtrare fino a 15 litri di acqua al giorno. Bevete ogni volta che avete sete e cercare di prevedere quando attività e condizioni meteo potrebbero aumentare il vostro bisogno di acqua.

Come regola generale, uomini e donne adulti dovrebbero bere dai 2 ai 3 litri di acqua al giorno.

Oltre all'acqua potete anche bere bevande isotoniche (chiamate anche sport drink, diverse dagli energy drinks, che è meglio evitare col calore, dato che incrementano la disidratazione). Tali bevande sono piene di elettroliti (ioni di sale), che aiutano il corpo a sostituire quelli persi con il sudore. Questi elettroliti sono importanti: sono fondamentali per il funzionamento dei nervi, e aiutano a mantenere i livelli di pH nel sangue. Ad ogni modo bevetele con moderazione. Marketing a parte, gli sport drink sono veramente utili solo dopo intensi allenamenti o lunghi periodi di esposizione al calore.





# Ghiaccio e Granite



![](http://www.atomodelmale.it/wp-content/uploads/2016/06/granite-300x275.jpg)Ovviamente l'acqua fresca non è la vostra unica alleata contro il caldo estivo. Con un po' di ghiaccio tritato, comunemente conosciuto come _granita_, può aiutarvi ad abbassare ulteriormente la vostra temperatura corporea.

Le granite possono tornare utili soprattutto prima di un'intensa attività fisica che, quando è caldo, può risentirne in termini di prestazioni. Col calore, il sangue viene diretto verso la superficie della pelle per raffreddarlo (e di riflesso raffreddare il resto del corpo). Ciò significa che una parte del vostro sangue viene deviata dai muscoli, rendendo più difficile (e vano) lo sforzo. Gli atleti professionisti dispongono di vestiti e gadget per evitare questo inconveniente, ma se cercate una soluzione semplice ed economica, la granita si dimostrerà un grande alleato.



# Ventilatori e correnti



L'alternativa classica al condizionatore è il ventilatore. Mentre il primo abbassa la temperatura circostante, il secondo crea una corrente d'aria che, orientata su una persona, ne facilita la naturale evaporazione del sudore, abbassandone la temperatura corporea.

![](http://www.atomodelmale.it/wp-content/uploads/2016/06/room-air-flows-1024x716.jpg)

A parte il tradizionale utilizzo, i ventilatori possono essere usati per creare una corrente d'aria dall'esterno all'interno di appartamenti e stanze. Il tipico esempio sono le notti d'estate in cui la temperatura ritorna a livelli vivibili ma le stanze sono ancora calde per il calore accumulato durante il giorno. Se avete due finestre collegate da una o più stanze, potete creare una corrente con due ventilatori: uno direzionato in modo da spingere l'aria circostante fuori da una delle due finestre, l'altro piazzato davanti alla seconda finestra e orientato verso l'interno, così da convogliare l'aria esterna dentro la stanza.

via Lifehacker | [Top 10 Ways to Stay Cool Without Air Conditioning](http://lifehacker.com/top-10-ways-to-stay-cool-without-air-conditioning-1782370303)
