---
author: Il Gorgonauta
comments: true
date: 2017-04-28 15:09:19+00:00
layout: post
link: http://www.atomodelmale.it/2017/04/28/toscana-lupo-ucciso-scuoiato-e-appeso/
slug: toscana-lupo-ucciso-scuoiato-e-appeso
title: Toscana, lupo ucciso, scuoiato e appeso
wordpress_id: 18016
categories:
- Ambiente
- Animali
tags:
- Lupo
- Toscana
---

![](http://www.atomodelmale.it/wp-content/uploads/2017/04/lupo-toscana2-848x420-300x149.jpg)L'hanno ucciso. Poi, non contenti, hanno deciso di scuoiarlo e appenderlo a un cartello stradale. Infine un cartello ignobile: "No agli abbattimenti, si alla prevenzione". Vittima dell'infame gesto : un lupo. Autore : qualche miserabile pezzo di merda. Ovviamente umano, in quanto in natura la crudeltà fine a se stessa appartiene solo all'uomo.

I resti dell’animale, ucciso dai bracconieri, sono stati trovati sulla strada vicino Suvereto, in Toscana.<!-- more -->


A denunciare il fatto è stata la stessa amministrazione comunale tramite la pagina Facebook del Comune. Il sindaco parla di gesto "infame" che "si è consumato sul nostro territorio".

Gesti di crudeltà contro gli animali selvatici non sono nuovi in Toscana, così come nel resto del territorio italiano. Questo è stato solo l'ultimo di una lunga serie. A gennaio, a Grosseto, vennero trovati i resti di un lupo decapitato.

Altri 7 casi di bracconaggio sono stati accertati in Liguria e nelle Marche e a questi bisogna aggiungere le decine di lupi investiti negli ultimi mesi dalle auto. In totale, per il Wwf, ogni anno muoiono in Italia 300 lupi a causa della "caccia illegale, di trappole, bocconi avvelenati e incidenti stradali".

In Toscana d'altronde cresce la preoccupazione per la presenza degli animali selvatici e i danni da loro provocati. Da una parte agricoltori e allevatori, dall'altra gli animalisti.

La crudeltà però non è la risposta al problema. Bracconieri e cacciatori, che tanto amano sparare a destra e manca (facile ammazzare un animale con un potente fucile a centinaia di metri di distanza, cari vigliacchi) e che insozzano il terreno con le loro cartucce del cazzo, dovrebbero prendere la loro bella arma e infilarsela su per il sedere. E una volta fatto, non dimenticarsi di premere il grilletto.


