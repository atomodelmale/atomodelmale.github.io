---
author: Il Gorgonauta
comments: true
date: 2010-01-29 20:54:09+00:00
layout: post
link: http://www.atomodelmale.it/2010/01/29/nasa-il-rover-spirit-si-arrende-al-pianeta-rosso/
slug: nasa-il-rover-spirit-si-arrende-al-pianeta-rosso
title: Nasa, il rover Spirit si arrende al Pianeta rosso.
wordpress_id: 6561
categories:
- Ricerca scientifica
- Tech &amp; Hacks
tags:
- Astronomia
- Marte
- NASA
- Rover
- Spirit
---

[![](http://www.atomodelmale.it/wp-content/uploads/2010/01/rover-Spirit-300x224.jpg)](http://www.atomodelmale.it/wp-content/uploads/2010/01/rover-Spirit.jpg)Il** rover Spirit** lanciato dalla NASA su **Marte** il 10 giugno 2003  e giunto sul suolo marziano il 3 gennaio 2004, dopo una lunga e  onorevole carriera si è arreso all'implacabile trascorrere del tempo, ai  suoi inevitabili guasti e al terreno del pianeta rosso. D'ora in poi  funzionerà come** stazione fissa** dedicata allo studio dell'ambiente  e delle condizioni meteorologiche di Marte.

Spirit (assieme al suo gemello  Opportunity) comunque ha oltrepassato ogni più rosea aspettativa ed è  stato uno dei più grandi **successi** dell'agenzia spaziale americana degli  ultimi anni. Avrebbe dovuto funzionare solo 90 giorni , invece per più di 5 anni  ha proseguito, instancabile, la sua attività sul pianeta rosso.  Ha percorso più di 7 km e ha inviato sulla terra centinaia di fotografie  delle rocce e del suolo marziano e preziosi dati scientifici.

Ma il rover non poteva certo durare all'infinito e quando una **ruota** è rimasta incagliata in una zona sabbiosa (aggiungendosi ad altre 2 già inutilizzabili) Spirit non è stato più in grado di muoversi. E alla fine dopo inutili tentativi di liberarlo dalle sabbie marziane il team di ingegneri che si occupa del rover ne ha decretato la definitiva** prigionia**.

<!-- more -->


Spirit, nonostante la sua nuova funzione, potrebbe però non superare il prossimo **inverno marziano**. Il perchè è presto detto. La sua inamovibilità potrebbe impedirgli di collocarsi in una posizione favorevole per orientare i suoi pannelli solari verso il** sole **e ricevere energia.

Dato che grazie a tali pannelli Spirit trae l'energia per ricaricare le** batterie** e funzionare correttamente, durante il prossimo inverno, periodo in cui la luce solare giunge debolmente sul pianeta rosso, il rover potrebbe non essere più in grado di assorbire energia solare e ricaricare le batterie, finendo per terminare definitivamente la propria attività.

Ma alla NASA potranno pur sempre consolarsi con il rover gemello** Opportunity**, a tutt'oggi  in piena esplorazione. Dopo aver percorso ben 19 km ora il suo prossimo obiettivo sarà l'esplorazione del cratere Endeavour.
