---
author: Radio Rebelde
comments: true
date: 2011-04-29 17:16:20+00:00
layout: post
link: http://www.atomodelmale.it/2011/04/29/la-classifica-dei-giocatori-piu-pagati-al-mondo-2011/
slug: la-classifica-dei-giocatori-piu-pagati-al-mondo-2011
title: La classifica dei giocatori più pagati al mondo 2011.
wordpress_id: 9433
categories:
- Calcio
- Sport
tags:
- Classifica
- Futebol Finance
- Messi
- Ronaldo
---

[![](http://www.atomodelmale.it/wp-content/uploads/2011/04/Messi-Ronaldo-300x174.jpg)](http://www.atomodelmale.it/wp-content/uploads/2011/04/Messi-Ronaldo.jpg)Anche quest'anno l'autorevole portale web portoghese **Futebol Finance** fa i conti in tasca ai calciatori di tutto il mondo, pubblicando la classifica dei giocatori più pagati.

Paperone dei Calciatori è **Cristiano Ronaldo**, che sembra porti a casa 1 milione di euro al mese, circa 33 mila euro al giorno.

In seconda posizione il Pallone d'oro **Lionel Messi**, per la "pulce" 23enne che incanta e delizia il popolo che ama il calcio con giocate da far rimanere senza fiato i tifosi del Barcellona e della Nazionale argentina si parla di 875mila euro al mese, che fanno 10 milioni e mezzo all'anno.

Sul terzo gradino del podio, triste il neo-blues **Fernando Torres**, che incassa 833mila euro ogni 30 giorni. È stato protagonista di uno dei trasferimenti più costosi della storia del calcio. A gennaio ha lasciato il Liverpool per la squadra di Ancelotti. Poteva e doveva fare la differenza, invece si è sgonfiato. Tredici partite e una rete soltanto.



Seguono **Yaya Touré** del Manchester City (833mila euro al mese), **Wayne Rooney **del Manchester United (791mila), **Ricardo Kakà **del Real Madrid (833mila), **Zlatan Ibrahimovic** del Milan (833mila), **Emmanuel Adebayor** del Real Madrid (708mila), **Carlos Tevez **del Manchester City (666mila) e **Samuel Eto'o** dell'Inter (666mila).

E gli italiani? Per trovare il primo, bisogna scorrere l'elenco fino alla 21esima posizione. **Mario Balotelli** ritira multe come fossero tagliandi della lotteria, lascia l'auto dove gli pare e poi paga sanzioni salatissime. Che si può permettere visto l'incasso di circa 541mila euro al mese che gli sceicchi del Manchester City hanno deciso di riconoscergli.

Al 31esimo posto spunta **Gianluigi Buffon**, il portierone della Juventus che sembra voglia lasciare la squadra bianconera a fine stagione. Agnelli stacca un assegno da 6 milioni di euro all'anno.

La classifica dei calciatori di casa nostra prosegue con **Andrea Pirlo** (33esimo, 500mila al mese), **Francesco Totti** (35esimo, 458mila), **Luca Toni** (49esimo, 416mila), **Daniele De Rossi** (61esimo, 383mila), **Alessandro Nesta** (63esimo, 375mila), **Amauri** (78esimo, 350mila) e **Alessandro Del Piero** (85esimo, 333mila).
