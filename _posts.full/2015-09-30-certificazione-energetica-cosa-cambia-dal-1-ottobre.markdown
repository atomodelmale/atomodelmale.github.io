---
author: Radio Rebelde
comments: true
date: 2015-09-30 10:36:53+00:00
layout: post
link: http://www.atomodelmale.it/2015/09/30/certificazione-energetica-cosa-cambia-dal-1-ottobre/
slug: certificazione-energetica-cosa-cambia-dal-1-ottobre
title: Certificazione energetica cosa cambia dal 1 Ottobre
wordpress_id: 16105
categories:
- Notizie
- Risparmio
tags:
- Certificazione energetica
---

[![ape-attestato-prestazione-energetica--258x258](http://www.atomodelmale.it/wp-content/uploads/2015/09/ape-attestato-prestazione-energetica-258x258.jpg)](http://www.atomodelmale.it/2015/09/30/certificazione-energetica-cosa-cambia-dal-1-ottobre/ape-attestato-prestazione-energetica-258x258/)Da domani 1° ottobre entreranno in vigore le nuove metodologie per il calcolo dell’Attestato di Prestazione Energetica (APE), meglio conosciuto come Certificazione Energetica.

L'Ape è un attestato che consente di avere tutte le informazioni su come è stato costruito un edificio sotto il profilo dell'isolamento termico e del consumo energetico, obbligatorio per i contratti di locazione, compravendita, per le donazioni di immobili.

L'Italia è stata bacchettata più volte dall'**UE** in merito ai ritardi e al mancato recepimento di alcune norme europee sull'argomento. Con la nuova legge il nostro paese punta ora a superare le molteplici criticità sulla certificazione energetica del patrimonio edilizio: con la redazione di un documento unico a livello nazionale, con la facilità dei controlli e con l'applicazione di adeguate sanzioni.

Ricordiamo che la normativa prevede la definizione di un unico certificato per tutto il territorio nazionale, con una metodologia di calcolo omogenea a cui le regioni dovranno adeguarsi entro due anni.



**Ecco le principali novità:**
- Le classi energetiche passano da sette a dieci: dalla **A4** (la migliore) alla** G** (la peggiore).
- ci sarà un **documento unico** a livello nazionale, e rispetterà una metodologia di calcolo omogenea
- L’Ape riporterà i consumi energetici sia invernali che estivi e per le attività e considererà l’emissione di anidride carbonica e l’energia esportata.
- sono previste **multe** da 700 euro a 4.200 euro per un Ape compilato nel modo sbagliato ai danni del certificatore
