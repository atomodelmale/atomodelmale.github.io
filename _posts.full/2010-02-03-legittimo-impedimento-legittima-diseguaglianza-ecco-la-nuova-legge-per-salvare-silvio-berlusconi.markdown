---
author: Il Gorgonauta
comments: true
date: 2010-02-03 18:58:18+00:00
layout: post
link: http://www.atomodelmale.it/2010/02/03/legittimo-impedimento-legittima-diseguaglianza-ecco-la-nuova-legge-per-salvare-silvio-berlusconi/
slug: legittimo-impedimento-legittima-diseguaglianza-ecco-la-nuova-legge-per-salvare-silvio-berlusconi
title: 'Legittimo impedimento, legittima diseguaglianza. Ecco la nuova legge per salvare
  Silvio Berlusconi. '
wordpress_id: 6584
categories:
- Italia
- Legge
- Politica
tags:
- Giustizia
- Processo
- Silvio Berlusconi
---

[![](http://www.atomodelmale.it/wp-content/uploads/2008/12/berlusconi-202x300.png)](http://www.atomodelmale.it/wp-content/uploads/2008/12/berlusconi.png)Il nuovo "Lodo Alfano" ha superato l'esame della Camera. Si attende ora il voto (scontato) del Senato. Ecco servita la nuova legge (ad personam), denominata** Legittimo Impedimento**, ad uso e consumo del presidente del Consiglio (e dei ministri).

In sostanza, grazie alla nuova legge**, Silvio Berlusconi** potrà ottenere il rinvio (ogni rinvio può estendersi fino a 6 mesi, fino ad un totale massimo di un 1 anno e mezzo) delle udienze dei processi in cui è coinvolto, congelando di fatto i relativi procedimenti. Tutto ciò sulla base del legittimo impedimento a comparire in aula a causa dei suoi impegni di governo.

Basterà quindi che la presidenza del Consiglio attesti la presenza del legittimo impedimento perchè il giudice rinvii il processo ad altra udienza.

**Processo sospeso**, Silvio salvato, giusto giusto il tempo necessario per emanare un nuovo Lodo Alfano (questa volta costituzionale) o per ripristinare l'immunità parlamentare. Diversi strumenti ma un unico fine : evitare di farsi giudicare (nel bene e nel male, fino ad oggi un processo si può concludere anche con una piena assoluzione).

<!-- more -->


Insomma chi può congela i processi in cui è coinvolto, chi non può subisce il normale iter processuale. E il Governo non impara le lezioni del passato : ancora una volta legifera in materia con legge ordinaria e non con legge costituzionale, obiezione sollevata dalla corte Costituzionale già in riferimento al (primo?) Lodo Alfano.

E mentre in Italia c'è chi manifesta e lotta per conservare il proprio posto di lavoro i rappresentanti dei cittadini discutono su una legge per salvare il Presidente del Consiglio dai propri guai con la **giustizia**. Ecco serviti i veri problemi del paese.
