---
author: Il Gorgonauta
comments: true
date: 2008-01-28 13:44:29+00:00
layout: post
link: http://www.atomodelmale.it/2008/01/28/anticipazioni-dal-mondo-del-cinema/
slug: anticipazioni-dal-mondo-del-cinema
title: Anticipazioni sparse dal mondo del cinema.
wordpress_id: 918
categories:
- Blog
- Cinema
tags:
- '007'
- Hellboy
- Indiana Jones
---

Il mio nome è Bond, James Bond. Il nuovo episodio della serie dell'agente segreto 007, annunciato il 24 gennaio nel corso di una conferenza stampa, si chiamerà **Quantum of Solace** (_Un pò di conforto)_. Dopo 21 pellicole (la prossima sarà la 22esima) questo mito del cinema sembra destinato a non andare in pensione ma, anzi, a continuare la sua lunga carriera. Tornando alla notizia il prossimo film partirà da dove il precedente (Casino Royale) si è concluso : 007 è alla ricerca di cosa può nascondersi dietro il tradimento di Vesper Lynd (l'affascinate bond girl _Eva Green_ vista nella precedente avventura) e questo lo costringe ad affrontare nuove sfide e nemici. Tante location (tra di esse l'Italia), il solito (e bravo)  Daniel Craig nei panni di James Bond e una nuova bellissima attrice, Olga Kurylenko. Il film uscirà negli Usa a novembre perciò nel nostro paese giungerà probabilmente solo alla fine del 2008. Nell'attesa, per chi volesse sapere qualcosa in più sulla trama ecco un [sito](http://www.badtaste.it/index.php?option=com_content&task=view&id=2852&Itemid=45) che potrebbe tornare utile.

<!-- more -->


A luglio (data italiana) invece arriva il seguito di **Hellboy** (_Hellboy 2 - the Golden Army_) mentre cresce in questi giorni l'attesa per **Cloverfield**, film di prossima uscita nelle sale italiane (1 febbraio). Mentre ancora non si sa quale cosa/mostro distruggerà New York il trailer della pellicola (che è girata principalmente con una videocamera amatoriale) disponibile su Internet, aumenta suspense e curiosità. Tornano ancora in estate (ad agosto) le Cronache di Narnia (Le cronache di Narnia - Il principe Caspian) e ancora una volta Edmund, Susan, Peter e Lucy dovranno salvare Narnia da un nuovo tiranno : il principe Miraz.

Ripescando un vecchio argomento, ecco infine alcune news su **Indiana Jones 4**. E' stato svelato il titolo (Indiana Jones e il regno del teschio del cristallo) e la presenza di Shia LaBeouf (il ragazzo di Transformers) che interpreterà il figlio di Indiana Jones. Accanto a Cate Blanchett ritorna Karen Allen, la Marion Ravenwood già vista nell'episodio I predatori dell'arca perduta.

Il Gorgonauta.
