---
author: thesave
comments: true
date: 2010-07-02 08:00:47+00:00
layout: post
link: http://www.atomodelmale.it/2010/07/02/city-island/
slug: city-island
title: City Island
wordpress_id: 7609
categories:
- Cinema
- Commedia
- Drammatico
tags:
- Andy Garcia
- Isola
- New York
---

**City Island**

![](http://www.atomodelmale.it/wp-content/uploads/2010/06/City-Island.jpg)Vince Rizzo, uno **scava**-**vongole**, come ama definirsi, quel tipo di persona che nata a City Island rimarrà a City Island fino alla fine, da generazioni. Non come quei **mangia**-**cozze** di New York che passano ma non costruiscono.

City Island è uno sputo di terra collegato alla grande Mela da un unico ponte che prosegue nell’unica via centrale dell’isola. Un **vecchio** **villaggio** di pescatori, reinventato a yacht club. Chi nasce a City Island, rimane a City Island, perché sa che quello è il suo paradiso.

Quella che avete letto sopra è – parafrasata – l’introduzione al film City Island, recitata – è il caso di dirlo – più di una volta dal protagonista **Vince** **Rizzo**, guardia carceraria e working class hero.<!-- more -->

L’Italo-americano – finalmente un film dove gli attori mangiano la pasta, dopo il padrino, ovviamente – ha due figli, **Vivian** e **Vinnie** avuti con la bella moglie **Joyce**. Ma quella che all’apparenza è una **famiglia** “**per** **bene**”, in realtà si scoprirà essere un branco di persone **schive** e **estranee**, incapaci di potersi fidare gli uni degli altri.

![](http://www.atomodelmale.it/wp-content/uploads/2010/06/City-Island-Vince2.jpg)

Primo tra tutti **Vince**, amante della **recitazione** e col sogno recondito di diventare **attore**,  non riesce a **confessare** a **Joyce** – donna dal carattere tutt’altro che accondiscendente --  la verità. Invece di confessarle di prendere lezioni di recitazione preferisce raccontarle di andare tutte le sere a giocare a **poker**. Ovviamente **Joyce** **non** **crede** al marito, sospettando sempre più della sua **infedeltà** **coniugale**.

Anche Vivian e Vinnie nascondo i propri segreti e per questo tendono ad allontanarsi dai genitori, la **ragazza** studia al college, ma in realtà lavora nei **sex** **club** come **lap**-**dancer**, **Vinnie** invece ha un **ossessione** **morbosa** per le **donne** **extralarge**.

L’ipocrisia tra i familiari è ben rappresentato dal salutistico **rifiuto** **della** **sigaretta** di facciata, che in realtà cela il **tabagismo** **ossessivo** dei personaggi, che, per amore dello status quo, costringe Vince, Vinnie, Vivian e Joyce a  ridicole fumate in incognito, sui tetti e negli anfratti nascosti della casa.

L’arrivo di **Tony**, ventenne galeotto e ladro d’auto, nonché **figlio** di una precedente – ed inconfessata -- relazione **di Vince**, darà il la ad una serie di equivoci e parallelismi tra i protagonisti a metà tra la tragedia greca e la commedia happy-ending – passatemi il termine.

**Scava-vongole**

![](http://www.atomodelmale.it/wp-content/uploads/2010/06/City-Island-Tony-300x199.jpg)Bella prova comica di un **Andy** **Garcia** – Vince -- tirato a lucido per l’occasione, impegnato nel ruolo **dell’uomo** **di** **casa** forte e virile, che in realtà coltiva passioni inconfessate per non sembrare vulnerabile agli occhi dei familiari.

Interessante il ruolo studiato per il figlio Tony -- Steven Strait, protagonista di 10.000AC – nato orfano di padre e con una madre prostituta, alcolizzata e violenta, sembra il **collante** che è sempre mancato alla famiglia, l’unico personaggio che, conscio dell’importanza di **poter contare **su persone fidate, **rinsalderà** i rapporti della – propria -- famiglia.

[![](http://www.atomodelmale.it/wp-content/uploads/2010/06/City-Island-Vince-300x198.jpg)](http://www.atomodelmale.it/wp-content/uploads/2010/06/City-Island-Vince.jpg)Sullo sfondo, la storia appena abbozzata di **Molly**, compagna al corso di recitazione di Vince e **grillo** **parlante** del pinocchiesco protagonista. Il fatto che lei dia consigli e Vince non ci pensi troppo prima di metterli in pratica ha del surreale, ma del resto è una commedia, ed in un modo o nell’altro alla fine di quei 100 minuti si devono chiudere tutte le trame aperte col “e vissero tutti felici e contenti” di rito.

Film **go****dibile**, **leggero** ma anche **lievemente** **amaro**, capace di regalare più di un ora di risate, imbastite con una trama “alla beautiful” che conquisterà lo spettatore fino alla fine. Da vedere la scena del provino per “un film con Martin Scorsese e Robert de Niro” a cui Vince partecipa, caratterizzato dalle **espressioni** e dalla **gestualità** tipiche dell’Andy Garcia d’annata.
