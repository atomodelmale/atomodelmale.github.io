---
author: thesave
comments: true
date: 2010-10-30 08:00:07+00:00
layout: post
link: http://www.atomodelmale.it/2010/10/30/no-ordinary-family/
slug: no-ordinary-family
title: No Ordinary Family
wordpress_id: 8213
categories:
- Serie e Programmi TV
tags:
- Famiglia
- Heroes
- No Ordinary Family
- Superpoteri
---

**The Superhero era!**

C’è poco da dire, negli ultimi anni si sta assistendo ad una vera e propria** epidemia di supereroi**.

![](http://www.atomodelmale.it/wp-content/uploads/2010/10/No_Ordinary_Family-300x169.png)Dopo la trilogia degli X-Men e dell’Uomo Ragno, uno spin-off su Wolverine ed altre trasposizioni passate e presenti dei principali eroi – Marvel, DC e chi più ne ha più ne metta –, i “Man in Black” del grande e piccolo schermo hanno capito che** film e merchandise** sui supereroi sono una gallina dalle uova d’oro.

Un esempio su tutti: **Heroes**, serie televisiva corale sul tema **“supereroi con superproblemi”** arrivata alla 4° stagione ed ormai entrata nel linguaggio comune, basti citare il famoso slogan “salva la cheerleader, salva il mondo” o il “Yatta!” di gioia di Hero.

Con la fine della serie, avvenuta lo scorso anno, si crea un vuoto, lasciando una buona parte di pubblico a disposizione della prima serie con una storia accattivante e p**rotagonisti super-dotati **-- di poteri, maliziosi :P.

È qui che la serie televisiva “No Ordinary Family” trova il proprio ambiente naturale.<!-- more -->

**The (No) Ordinary Family**

![](http://www.atomodelmale.it/wp-content/uploads/2010/10/no-ordinary-family-poster-300x188.jpg)Se Heroes trattava le vicende parallele e incrociate di uomini con superpoteri nell’affrontare superproblemi su scala planetaria, con la serie “No Ordinary Family” la ABC riporta gli e**roi ad una dimensione molto più casalinga**, quella della famiglia.

La “nascita” di questi supereroi domestici avviene nell’episodio pilota.

I **Powell **sono una famiglia come le altre: il capofamiglia **Jim **– interpretato da Michael “La Cosa” Chiklis – è amareggiato dal proprio lavoro – sperava di diventare un artista, ora disegna ricercati per la polizia – e vede la sua famiglia sempre più disgregata a causa del frenetico lavoro della moglie **Stephanie **e del disinteresse dei propri figli **Dafne **e **JJ**.

Per rinsaldare i rapporti tra loro, Jim decide di organizzare una **“vacanza di famiglia”** nel luogo in cui la moglie -- ricercatrice scientifica per una grossa compagnia – avrebbe dovuto recarsi: la **foresta pluviale**, in Brasile.

![](http://www.atomodelmale.it/wp-content/uploads/2010/10/no-ordinary12-300x199.jpg)Durante il volo accade un imprevisto e l’ultraleggero che porta la famiglia precipita in un **lago dall’acqua fosforescente** – si, lo so, l’immersione in un liquido fosforescente la si usava negli anni ’60 ed era già vecchia, ma è solo la prima puntata, siate fiduciosi ;).

La famiglia si salva e tornata a casa sembra assolutamente incurante di quanto successo loro, i rapporti tra genitori e figli è lo stesso di prima, così come quello tra Stephanie e Jim. Il ritorno alla normalità ed alla routine di tutti i giorni dura ben poco, senza saperlo **Jim ha sviluppato una pelle indistruttibile ed una superforza**, che scopre salvando una collega detective da un colpo vagante sparato da un ladro.

Anche **Stephanie **si accorge, durante il solito frenetico trantran quotidiano, di poter **correre a supervelocità**, permettendole di compiere in metà giornata tutti gli impegni che prima le impedivano di stare con la propria famiglia.

Anche i loro figli scoprono di possedere particolari superpoteri: **Dafne **può **leggere i pensieri** delle altre persone e **JJ **sviluppa una **super-genialità**.

**On Air**

Così comincia il family comedy/drama di No Ordinary Family, al momento in cui scrivo sono in corso le riprese degli episodi della serie, che vengono trasmesse in Italia da SKY sul canale **Fox**.

Benché il tema sia ormai diventato un cliché – da più parti la serie è stata paragonata a “**Gli Incredibili**” della Disney che incontrano “I Robinson” --, la serie sta riscuotendo un buon successo sia in USA che in Europa.

I presupporti per portare al finale di stagione (22° puntata) ci sono tutti e gli episodi seguenti – ieri è andato in onda il 4° in lingua originale – fanno ben sperare in **un'evoluzione interessante della serie**, che, se si saprà bilanciare tra l’action-drama e la commedia e riuscirà ad **inventare** un – o più – **supercattivo** degno di questo nome, porterà sicuramente a casa un buon risultato.
