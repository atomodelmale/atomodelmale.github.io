---
author: Il Gorgonauta
comments: true
date: 2013-03-13 19:17:27+00:00
layout: post
link: http://www.atomodelmale.it/2013/03/13/eletto-il-nuovo-pontefice-papa-francesco-i-jorge-mario-bergoglio/
slug: eletto-il-nuovo-pontefice-papa-francesco-i-jorge-mario-bergoglio
title: 'Eletto il nuovo Pontefice: Papa Francesco I (Jorge Mario Bergoglio)'
wordpress_id: 12924
categories:
- Notizie
- Religione
tags:
- Chiesa
- Papa
---

[![Giorgio Mario Bergoglio](http://www.atomodelmale.it/wp-content/uploads/2013/03/Giorgio-Mario-Bergoglio-300x210.jpg)](http://www.atomodelmale.it/wp-content/uploads/2013/03/Giorgio-Mario-Bergoglio.jpg)Il nuovo Papa è l'argentino **Jorge Mario Bergoglio** (il primo latino-americano nella storia della Chiesa), **Papa Francesco I**. E' il 266esimo successore di Pietro. A pronunciare il nome del nuovo Pontefice il cardinale Tauran.

Jorge Mario Bergoglio, 76 anni, gesuita (anche questa è una prima volta nella storia dei Papi), ha ottenuto i due terzi dei voti necessari per l'elezione. Esclusi i favoriti della vigilia, da Scola a Dolan sono per citarne alcuni. L'annuncio è arrivato a circa un'ora dalla fumata bianca.

"Fratelli e sorelle buonasera, voi sapete che il dovere del conclave era di dare un vescovo a Roma e sembra che i miei fratelli cardinali siano andati a prenderlo alla fine del mondo...ma siamo qui" ha pronunciato il nuovo Pontefice di origini piemontesi appena apparso alla finestra della Basilica di San Pietro.


Papa Francesco I è stato eletto appena il secondo giorno di **Conclave**, dopo cinque votazioni. Alle 19.06 la quinta fumata dal camino sopra la Cappella Sistina: bianca, ad annunciare il nuovo Pontefice. Pochi minuti dopo tutte le campane della capitale hanno suonato mentre in piazza San Pietro, già gremita, cominciava la festa.

Il nuovo Pontefice succede a Benedetto XVI, dimissionario lo scorso 28 febbraio dopo aver dato, 17 giorni prima, le dimissioni. Un evento che non si verificava nella storia della Chiesa da quasi 600 anni.
