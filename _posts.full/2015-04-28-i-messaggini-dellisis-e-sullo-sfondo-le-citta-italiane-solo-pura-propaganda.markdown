---
author: Il Gorgonauta
comments: true
date: 2015-04-28 09:59:45+00:00
layout: post
link: http://www.atomodelmale.it/2015/04/28/i-messaggini-dellisis-e-sullo-sfondo-le-citta-italiane-solo-pura-propaganda/
slug: i-messaggini-dellisis-e-sullo-sfondo-le-citta-italiane-solo-pura-propaganda
title: I messaggini dell'Isis e sullo sfondo le città italiane. Solo pura propaganda?
wordpress_id: 15641
categories:
- Italia
- Notizie
tags:
- Isis
---

![Isis Roma](http://www.atomodelmale.it/wp-content/uploads/2015/04/Isis-Roma-300x226.jpg)Fanno discutere i messaggini che circolano su account Twitter di sostenitori dello Stato islamico. I messaggi, scritti a penna, sono stati fotografati con lo sfondo di riconoscibili luoghi del nostro Paese, tra cui Roma e Milano. Ecco allora un veicolo della Polizia o il Colosseo, giù preso di mira dalla propaganda jihadista.

Ad essere inquietante, come se non bastassero già le foto, è il contenuto dei messaggi. "Siamo nelle vostre strade. Stiamo localizzando gli obiettivi, in attesa dell'ora X" recitano i bigliettini. Insomma, secondo quanto scritto nei fogli, ci sarebbero cellule jihadiste pronte a entrare in azione nel nostro paese. E per colpire basterebbe un segnale o un comando, magari anche lanciato genericamente in uno dei tanti video di propaganda dell'Isis.


La domanda è tutto qui. Si tratta di una nuova puntata della propaganda dello Stato Islamico, si tratta di un'iniziativa personale di qualche simpatizzante o c'è qualcosa di vero nei messaggi? Esistono veramente cellule dormienti nel nostro paese?

"La vigilanza è sempre alta, ma al momento non ci sono elementi di allarme nuovi. Si tratta di pura propaganda mediatica, jihad della parola" hanno detto all'Ansa fonti dei Servizi segreti commentando i messaggi minacciosi firmati Stato Islamico.

Perciò, secondo i servizi segreti, i messaggi sarebbero solo propaganda. Ma nonostante la rassicurazione, la preoccupazione rimane.
