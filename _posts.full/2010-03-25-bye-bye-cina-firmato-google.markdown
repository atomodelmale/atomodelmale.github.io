---
author: Il Gorgonauta
comments: true
date: 2010-03-25 23:06:53+00:00
layout: post
link: http://www.atomodelmale.it/2010/03/26/bye-bye-cina-firmato-google/
slug: bye-bye-cina-firmato-google
title: Bye Bye Cina. Firmato Google.
wordpress_id: 7037
categories:
- Censura
- Governo
- Informazione
- Internet
tags:
- Cina
- Google
- Usa
---

[![](http://www.atomodelmale.it/wp-content/uploads/2010/03/google-cina-300x226.jpg)](http://www.atomodelmale.it/wp-content/uploads/2010/03/google-cina.jpg)Le relazioni tra **Google** e la **Cina** non sono state mai buone ma i **[recenti attacchi](http://www.atomodelmale.it/2010/01/13/la-cina-scopre-il-dalai-lama-grazie-a-google/)** da parti di hacker cinesi ad alcuni indirizzi di posta gmail hanno segnato un punto di svolta, almeno nei rapporti reciproci e nelle strategie di Mountain View. Che prima ha cercato di raggiungere un accordo con il Governo cinese per ridimensionare, se non cancellare, i **filtri **imposti da Pechino al proprio motore di ricerca e poi ha deciso di ridurre, se non eliminare del tutto, la propria attività nel paese asiatico.

Google quindi ha dirottato tutto il **traffico **del proprio motore di ricerca, nella sua versione cinese (cioè Google.com.cn), verso Hong Hong (cioè all'indirizzo Google.com.hk), liberandosi in teoria dai filtri imposti dal governo di Pechino. Solo in teoria però perchè l'accesso al nuovo sito potrebbe essere bloccato dalle autorità cinesi, le quali inoltre potrebbero limitare o bloccare le funzionalità di tutti i siti di Google all'interno del proprio territorio (contromisura che si [segnala](http://www.google.com/prc/report.html#hl=en) già presa in atto).

La decisione non segna l'abbandono definivo del paese asiatico da parte dell'azienda statunitense ma il **distacco**, in futuro, potrebbe diventare definivo, già dal 10 aprile. Per il momento infatti Google ha solo spostato la propria attività principale (da Pechino ad Hong Hong) mentre continuerà a mantenere (per quanto, non si sa) in Cina un proprio ufficio commerciale.

<!-- more -->


Il parziale abbandono del mercato cinese potrà permettere ai rivali di Google,** Baidu **e **Bing** in primis, di occupare lo spazio lasciato libero dall'azienda di Mountain View mentre quest'ultima potrà pensare ad espandersi o rafforzare la propria posizione in altri mercati asiatici, come quelli del Giappone o della Corea del Sud.

La decisione di Google (oltre ad aver innescato un duro scontro diplomatico tra gli Stati Uniti e la Cina) potrebbe scatenare un **effetto a catena** determinando l'abbandono del mercato cinese da parte di altre aziende, statunitensi e non. D'altronde che poteva fare il colosso di Mountainw View? Rimanere e sottostare ai diktat e alle regole di Pechino o andarsene, evitando così i filtri e la **censura** di Stato?

Sulla decisione forse non avrà inciso unicamente la scelta di tutelare determinati principi come** la libertà di espressione **e di navigazione sul Web ma Google ha dimostrato almeno di non volere più scendere a compressi su queste libertà, di volerle difendere da adesso in poi senza se e senza ma. Libertà che un giorno (non tanto lontano) potrebbero trasformarsi in veri e propri **diritti fondamentali** dell'uomo.
