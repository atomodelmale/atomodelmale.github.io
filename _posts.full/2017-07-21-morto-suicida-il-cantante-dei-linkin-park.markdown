---
author: Radio Rebelde
comments: true
date: 2017-07-21 06:28:35+00:00
layout: post
link: http://www.atomodelmale.it/2017/07/21/morto-suicida-il-cantante-dei-linkin-park/
slug: morto-suicida-il-cantante-dei-linkin-park
title: Morto suicida il cantante dei Linkin Park
wordpress_id: 18293
categories:
- Musica
tags:
- Chester Bennington
- Linkin Park
- Suicidio
---

![](http://www.atomodelmale.it/wp-content/uploads/2017/07/morto-chester-bennington-il-cantante-dei-linkin-park-300x200.jpg)Il cantante di** Linkin Park**, _**Chester Bennington**_, si è suicidato. L'artista, 41 anni, si è impiccato nella sua residenza privata di Palos Verdes, in California.
Il corpo è stato trovato giovedì mattina poco prima delle 9. Bennington aveva sei figli, avuti da due mogli. Per anni ha avuto problemi con alcol e droghe. Nato a Phoenix il 20 marzo 1976, l'artista americano era figlio di un ufficiale di Polizia e aveva avuto un'infanzia difficile a causa degli abusi subiti.



Tra i più grandi rappresentanti del genere definito nu metal, che coniuga il rock pesante con influenze hip hop, i Linkin Park avevano ottenuto grande successo mondiale con il disco _**Hybrid Theory**_, seguito da Meteora.
Soltanto un mese fa aveva infiammato gli 80.000 accorsi all’I-Days di Monza per vedere i suoi Linkin Park; il gruppo nu metal californiano ha venduto oltre 60 milioni di copie in tutto il mondo ed è una delle band di maggiore successo dell’ultimo decennio.
Proprio Bennington aveva cantato la canzone Hallelujah di Leonard Cohen al funerale del suo amico **Chris Cornell**, cantante di Soundgarden e Audioslave, che si era suicidato nel maggio scorso anche lui impiccandosi.

La conferma della morte di Bennington arriva anche da Mike Shinoda, l'altro vocalist dei Linik Park, la voce rap: su Twitter si dice scioccato e distrutto per la notizia e annuncia a breve una comunicazione ufficiale della band.
