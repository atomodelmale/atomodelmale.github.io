---
author: Radio Rebelde
comments: true
date: 2013-04-28 12:15:19+00:00
layout: post
link: http://www.atomodelmale.it/2013/04/28/governo-letta-the-best-of-o-armata-brancaleone/
slug: governo-letta-the-best-of-o-armata-brancaleone
title: Governo Letta. The best of o Armata Brancaleone?
wordpress_id: 13137
categories:
- Governo
- Politica
tags:
- Letta
- Ministri
---

![enrico_letta_lista_ministri_645](http://www.atomodelmale.it/wp-content/uploads/2013/04/enrico_letta_lista_ministri_645-300x153.jpg)Ventuno ministri, di cui otto a capo di ministeri senza portafoglio. Mai così "rosa": sette le donne, tra di loro si segnala la presenza del primo ministro di colore della storia repubblicana**: Cecile Kyenge**, deputato del Partito democratico che approda al ministero senza portafoglio dell'Integrazione.

Ecco la squadra " Best of" di** Letta.**

La presenza di _**Angelino Alfano**_ come vicepremier e titolare del Viminale, suggella l'intesa di governo tra Pd e Pdl. Al ministero degli Esteri approda _**Emma Bonino**_, trasloca invece dagli Interni alla Giustizia _**Anna Maria Cancellieri**_.

Nomi esterni alla politica sono quelli di _**Fabrizio Saccomanni**_ (ex Bankitalia) all'Economia e del presidente dell'Istat _**Enrico Giovannini**_ al Lavoro e alle Politiche sociali. Al dicastero della Difesa si insedierà _**Mario Mauro**_, capogruppo di Scelta civica al Senato. Il sindaco di Padova_** Flavio Zanonato**_ (Pd) avrà la responsabilità dello Sviluppo economico. _**Filippo Patroni Griff****i**_, già ministro del governo Monti, resterà al fianco di Enrico Letta nella veste di sottosegretario di Stato alla presidenza del Consiglio.


Alle Infrastrutture e Trasporti arriva _**Maurizio Lupi**_ (Pdl), vicepresidente della Camera. Alle Politiche agricole la deputata Pdl _**Nunzia De Girolamo**_, all'Ambiente il deputato Pd _**Andrea Orlando**_, all'Istruzione, Università e Ricerca _**Maria Chiara Carrozz**_a, ex rettore dell'Istituto Sant'Anna di Pisa e deputato Pd. Ai Beni e attività culturali e Turismo approda _**Massimo Bray**_, direttore editoriale Treccani e deputato Pd. La Salute va alla pidiellina _**Beatrice Lorenzin. **_Fra i ministri senza portafoglio,_** Dario Franceschini**_ (Pd) ai rapporti con il Parlamento, alle riforme costituzionali _**Gaetano Quagliariello**_ (Pdl), alle Pari opportunità, sport e politiche giovanili la canoista_** Josefa Idem**_ (Pd). Alla Coesione territoriale _**Carlo Trigilia**_, alle Politiche comunitarie_** Enzo Moavero Milanesi**_, agli Affari regionali _**Graziano Delrio**_, alla Pubblica amministrazione e della semplificazione **_Giampiero d'Alia._**

Il fururo, molto prossimo, ci dirà se siamo di fronte alla squadra "best of" o alla nuova armata Brancaleone!

_**Proprio mentre scrivevo questo articolo è arrivata la notizia della sparatoria durante il giuramento del governo a Palazzo Chigi. Un uomo in giacca e cravatta, ha sparato all'improvviso ferendo 2 carabinieri, uno in modo molto grave al collo e l'altro alla gamba; inoltre una passante incinta è stata colpita di striscio.**_
_** **_

_**Piena solidarietà ai feriti dall'Atomo del Male.**_
