---
author: Il Gorgonauta
comments: true
date: 2008-04-11 20:32:28+00:00
layout: post
link: http://www.atomodelmale.it/2008/04/11/funeral-party/
slug: funeral-party
title: Funeral Party.
wordpress_id: 987
categories:
- Cinema
- Commedia
- Intrattenimento
tags:
- Funerale
---

**[![](http://www.atomodelmale.it/wp-content/uploads/2008/04/funeral-party-300x233.jpg)](http://www.atomodelmale.it/wp-content/uploads/2008/04/funeral-party.jpg)Trama**. Daniel e Robert hanno organizzato il funerale per il proprio padre invitando parenti e amici. Ma quella che doveva essere una tranquilla e solenne cerimonia si trasforma in una commedia tutta da ridere.

**Recensione**. Un **funerale**, in teoria, dovrebbe essere quel momento in cui si ricorda la persona scomparsa e le esperienze/gli episodi/le avventure che l'hanno vista protagonista. Questo è anche quello che pensa Robert, il quale ha fatto (e fa) di tutto per dare vita ad una solenne e decorosa cerimonia per il suo defunto padre.

Dagli Stati Uniti giunge il fratello Robert, scrittore di successo, mentre parenti, amici, nonché misteriosi individui, si recano per l'ultimo saluto alla casa di famiglia. Tra tutti quindi la pellicola punta la sua attenzione su i 2 fratelli e su una serie di personaggi particolari come lo scorbutico zio Alfie o l'ipocondriaco Howard. Caratteristica comune essere interessati poco, se non per niente, al funerale e molto invece ai propri problemi. Sarà inoltre l'occasione per discutere, esprimere realmente il proprio pensiero e mostrarsi/rivelarsi senza poter coprire i propri difetti/vizi/bugie.

<!-- more -->


La pellicola comunque punta tutto sull'**ironia** e sulla situazione al limite della farsa e del paradosso. Solo per darne un'idea, le pompe funebri ad inizio film scambiano il defunto con un altro, cosa che richiama alla mente niente meno che _Le Comiche_ di N.Parenti o Stanlio & Ollio. Assoluto protagonista Simon (sotto), il fidanzato della cugina Martha, che dopo aver preso del _valium_ davvero atipico, imperversa per tutta la cerimonia rivelando un grande camaleontismo nelle smorfie e e nelle espressioni del viso. E cosi pian piano ogni formalità si perde fino a sconfinare nella risata più completa.![](http://www.atomodelmale.it/wp-content/uploads/2008/10/daisy_donovan10-300x200.jpg)

La pellicola dopo una prima fase  un pò gessata, immobile e per cosi dire di informazione (si mostrano i vari soggetti e quanto succede prima del funerale, l'elemento chiave del film), prende ritmo e colore con l'avvicinamento dei personaggi alla casa di famiglia, l'arrivo di tutti e l'inizio della cerimonia funebre. Nessuna grande firma ma il film non ne risente anzi, trae fascino anche grazie ad un cast di semiconosciuti (almeno per me) ma eccellenti attori.

Quando volete ridere senza scadere troppo nei luoghi comuni e nell'elemento sessuale _Funeral Party_ sarà il film perfetto per voi.

Il Gorgonauta.
