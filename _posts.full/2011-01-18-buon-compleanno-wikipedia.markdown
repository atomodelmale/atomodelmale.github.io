---
author: Il Gorgonauta
comments: true
date: 2011-01-18 12:58:53+00:00
layout: post
link: http://www.atomodelmale.it/2011/01/18/buon-compleanno-wikipedia/
slug: buon-compleanno-wikipedia
title: Buon Compleanno Wikipedia!
wordpress_id: 8849
categories:
- Informazione
tags:
- Cultura
- Wikipedia
---

[![](http://www.atomodelmale.it/wp-content/uploads/2011/01/Wikipedia-logo-300x300.png)](http://www.atomodelmale.it/wp-content/uploads/2011/01/Wikipedia-logo.png)Tanti Auguri **Wikipedia**!

La nota **enciclopedia online** festeggia un importante traguardo:  10 anni d'età. Era infatti il 15 gennaio 2001 e Wikipedia faceva i suoi primi passi nel web come progetto complementare della defunta piattaforma Nupedia.

Da allora di acqua ne è passata sotto i ponti e Wikipedia può contare oggi su 400 milioni di utenti. Tra l'altro anche generosi. 16 milioni di dollari in donazioni permetteranno alla cara enciclopedia di rimanere indipendente e di poter rinunciare alla pubblicità almeno per un altro anno.

Ma i successi non si fermano qui. Wikipedia si colloca tra i 5 siti più visitati del mondo ed è sfruttata regolarmente da milioni di utenti sulla terra per ottenere informazioni. Pubblicata in **270 lingue** l'enciclopedia online può vantare inoltre 17 milioni di voci, 759.000 delle quali in italiano.

Wikipedia ha cambiato il concetto di **informazione**, rendendola libera, universale, gratuita e partecipata. Sono infatti tantissimi i volontari che inseriscono online le informazioni, le condividono e le controllano.



Ma in fondo anche il nostro stile di vita.

Tolti dagli scaffali i voluminosi ed ingombranti volumi delle tradizionali enciclopedie, la conoscenza e il sapere sono ora a portata di un semplice clic (e di una connessione internet).

Non rimane che augurare..<del>cento</del> dieci di questi <del>giorni</del> anni Wikpedia!
