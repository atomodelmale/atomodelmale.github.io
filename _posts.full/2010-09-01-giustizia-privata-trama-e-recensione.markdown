---
author: Il Gorgonauta
comments: true
date: 2010-09-01 19:44:08+00:00
layout: post
link: http://www.atomodelmale.it/2010/09/01/giustizia-privata-trama-e-recensione/
slug: giustizia-privata-trama-e-recensione
title: Giustizia privata, trama e recensione.
wordpress_id: 7917
categories:
- Cinema
- Thriller
tags:
- Gerard Butler
- Giustizia
---

**[![](http://www.atomodelmale.it/wp-content/uploads/2010/09/giustizia-privata-202x300.jpg)](http://www.atomodelmale.it/wp-content/uploads/2010/09/giustizia-privata.jpg)Duplice omicidio.**

Philadelphia. Clyde Shelton (**Gerard Butler**) è un ingegnere meccanico della CIA che ha abbandonato il proprio lavoro per dedicarsi interamente alla propria famiglia.  La sua vita apparentemente è perfetta: ha una moglie che ama e una figlia che adora. Ma improvvisamente una sera 2 malviventi si introducono a casa sua e le uccidono sotto i suoi occhi.

Clyde ha visto e riconosciuto perfettamente i 2 criminali ma il **processo** non avrà mai inizio: il pubblico ministero Nick Rice patteggia una pena più leggera pur di vincere la causa e allungare la sua striscia positiva di cause vinte. Per Clyde, profondamente scontento per un simile comportamento, è ora di farsi giustizia da solo..

**Se la Giustizia non funziona.**.

Venire a patti con i criminali, commettere errori giudiziari e lasciare a piede libero efferati assassini. La **giustizia **americana, a detta della pellicola, proprio non funziona. Ad accorgersene, a suo malgrado,  anche l'onesto ed irreprensibile cittadino Clyde Shelton.<!-- more -->



Un ambizioso procuratore distrettuale, interessato più alla propria carriera che a fare giustizia, distrugge così la vita del nostro protagonista, deluso sia per l'esito del processo sia per l'imperfezione dell'intero sistema giudiziario. Il sistema è ingiusto e sbagliato e per Clyde è giunta l'ora che "qualcuno"  lo faccia notare.

**Da vittima a carnefice.**

Clyde si trasforma così in uno spietato** assassino**, in lotta contro tutti e contro tutto: il procuratore distrettuale senza scrupoli, il sistema giudiziario, l'intera città di Philadelphia.

La sua è comunque una **vendetta **programmata, fredda, inserita in un piano che intende anche far riflettere le proprie vittime. Clyde è intelligente, astuto e può disporre di molto denaro e di tecnologie sofisticate. Incastrarlo (ma sopratutto fermarlo) non sarà facile.

[![](http://www.atomodelmale.it/wp-content/uploads/2010/09/giustizia-privata-2-300x200.jpg)](http://www.atomodelmale.it/wp-content/uploads/2010/09/giustizia-privata-2.jpg)

**Una questione anche personale.
**

Ed è proprio Nick l'uomo chiamato a fermare Clyde, in una lotta a 2 senza esclusioni di colpi e senza limiti. D'altronde non è stato lui a voler patteggiare? E proprio lui, più di ogni altro, ha bisogno di una "lezione"...
