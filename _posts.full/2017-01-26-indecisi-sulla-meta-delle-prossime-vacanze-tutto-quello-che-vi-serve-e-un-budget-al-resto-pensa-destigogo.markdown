---
author: thesave
comments: true
date: 2017-01-26 20:21:43+00:00
layout: post
link: http://www.atomodelmale.it/2017/01/26/indecisi-sulla-meta-delle-prossime-vacanze-tutto-quello-che-vi-serve-e-un-budget-al-resto-pensa-destigogo/
slug: indecisi-sulla-meta-delle-prossime-vacanze-tutto-quello-che-vi-serve-e-un-budget-al-resto-pensa-destigogo
title: Indecisi sulla meta delle prossime vacanze? Tutto quello che vi serve è un
  budget, al resto pensa DESTIGOGO
wordpress_id: 17616
categories:
- Motori di Ricerca
tags:
- Vacanze
- Viaggi
---

## Dimmi <del>con chi vai</del> quanto hai ...



Indecisi su dove andare quest'estate? Volete godervi il prossimo ponte festivo ma siete colpiti da inerzia fulminante al solo pensiero di dover organizzare viaggi, pernottamenti e tour del posto?

[DESTIGOGO](https://destigogo.com) è la soluzione che stavate cercando. Invece che chiedervi dove vorreste andare, il sito vi fa solo tre semplici domande:



**da dove parti, quanto stai via, quanto vuoi spendere**



![](http://www.atomodelmale.it/wp-content/uploads/2017/01/Screen-Shot-2017-01-26-at-20.25.25.png)

Al resto pensa il motore di ricerca del servizio che, in men che non si dica, presenta in una schermata da catalogo vacanze, piani di viaggio "prêt à clicher" con spesa approssimativa per persona, luogo, alloggio, mezzo consigliato da utilizzare e costo relativo. Cliccando su una delle mete elencate, vengono visualizzate ulteriori informazioni sul luogo, tra cui una descrizione generale del posto, una lista di hotel papabili e  (se il mezzo consigliato per viaggiare è l'aereo) una sezione di ricerca voli.

![](http://www.atomodelmale.it/wp-content/uploads/2017/01/Screen-Shot-2017-01-26-at-20.36.52.png)

Sempre nella schermata principale, sono disponibili altre opzioni veloci per personalizzare la ricerca, scegliendo tra località soleggiate, nevose, città, luoghi avventurosi, e viaggi in macchina. Non da meno sono i filtri selezionabili che permettono di specificare opzioni come il periodo della vacanza, il mezzo di trasporto preferito o la distanza massima dal luogo di partenza.



Il sito --- ancora in fase sperimentale --- e l'omonima start-up dietro ad esso hanno partner commerciali importanti come Skyscanner, Booking.com, Hotelworld e presto anche Airbnb, segno che l'iniziativa ha convinto i principali player del settore, andando a coprire una nicchia piccola ma in piena espansione, soprattutto considerando i trend attuali dove intelligenza artificiale e sistemi di raccomandazione generati dagli utenti la fanno da padrone.

E voi, deciso dove andare per le prossime vacanze?
