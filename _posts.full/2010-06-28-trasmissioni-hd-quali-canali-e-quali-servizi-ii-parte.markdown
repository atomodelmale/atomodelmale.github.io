---
author: thesave
comments: true
date: 2010-06-28 08:00:33+00:00
layout: post
link: http://www.atomodelmale.it/2010/06/28/trasmissioni-hd-quali-canali-e-quali-servizi-ii-parte/
slug: trasmissioni-hd-quali-canali-e-quali-servizi-ii-parte
title: Trasmissioni HD, quali canali e quali servizi (II Parte)
wordpress_id: 7562
categories:
- Internet
- Sport
- Tech &amp; Hacks
- Televisione
tags:
- Digitale Terrestre
- HD
- IpTV
- Mediaset Premium
- Rai
- Sky
---

Dopo aver parlato nella **prima** **parte** dell’HD e delle offerte per l’Alta Definizione proposte dei **provider** **Internet** nostrani, diamo un occhiata a cosa offre il panorama HD su **digitale** **terrestre** e **satellite**.

**Digitale Terrestre**

![](http://www.atomodelmale.it/wp-content/uploads/2010/06/digitale-300x300.jpg)Chi non ha ancora sentito parlare di** **[**digitale terrestre**](http://www.atomodelmale.it/2009/02/28/digitale-terrestre-come-ti-frego-con-due-leggi-e-un-decoder-i-parte/), **decoder **e **switch-off** alzi la mano!

L’Italia intera sta gradualmente passando al digitale terrestre, bisogna farlo e si sta facendo. La buona notizia è che sul digitale terrestre, al contrario della stravetusta trasmissione analogica, è possibile trasmettere canali in **alta** **definizione**. L’altrettanto buona notizia è che una parte di questi canali HD viene **trasmessa** **in** **chiaro** – leggasi **gratis**. Tra questi si annoverano il palinsesto di **Rai** **HD**, affiancato dall’eterno antagonista Mediaset, coi canali tradizionali **Canale 5, Rete 4 **e **Italia 1**, portati all’**HD** per l’occasione.

A braccetto con le trasmissioni in chiaro viaggiano quelle **criptate**, che richiedono la sottoscrizione di un abbonamento. Dall’offerta in Alta Definizione proposta da **Mediaset** **Premium** coi canali di **Premium** **Calcio** **HD** e **Premium** **Cinema** **HD**, si affiancano le proposte di altri network come il servizio “**low cost**” messo a disposizione da [**Europa7**](http://www.atomodelmale.it/2010/05/29/europa-7-sbarca-sul-digitale-terrestre-una-pay-tv-low-cost-in-hd-e-3d/).<!-- more -->

![](http://www.atomodelmale.it/wp-content/uploads/2010/06/350px-Tv_digitaleterrestre-280x300.png)Ma allora il digitale terrestre è la soluzione ai problemi delle trasmissioni in HD? **Nì**!

Innanzitutto è necessario dotarsi di un **decoder** per il digitale terrestre **abilitato** alla **decodifica** **HD**, con buona pace di tutti quegli _early-adopters_ che hanno comprato un decoder **Dvb-T** -- stand-alone o integrato nel televisore.

Inoltre se da una parte il digitale terrestre permette la messa in onda di una **grande** **quantità** **di** **canali** sulle stesse frequenze dell’analogico, dall’altra, il proliferare di trasmissioni -- quantità -- ne **limita** la **larghezza** **di** **banda** – qualità.

Come abbiamo già visto per l’IpTV, la trasmissione di contenuti in **alta** **definizione** **richiede** uno “**spazio**” maggiore rispetto a quello necessario per trasmettere i programmi standard, perciò proporre molti canali in alta definizione diventa un **investimento** “**rischioso**” per gli operatori, che al momento prediligono la **quantità** – offrire più canali standard per acquisire più clienti – piuttosto che la qualità.

Ciliegina sulla torta: ad oggi la **copertura** offerta dal digitale terrestre è ancora **[instabile](http://www.lastampa.it/redazione/cmsSezioni/cronache/201006articoli/56069girata.asp)** e **poco** **diffusa**, anche se questi problemi verranno – si spera – ovviati entro lo switch-off definitivo previsto per fine 2012.

**Satellite**

![](http://www.atomodelmale.it/wp-content/uploads/2010/06/skyhd-276x300.jpg)In Italia satellite è sinonimo di **Sky**.

Lo squalo – scherzoso soprannome affibbiato al rampante **Rupert** **Murdoch** – è stato il primo ad investire **sull’alta** **definizione **in** **Italia e nel **2005**, forte di una larghezza di banda senza uguali garantita dalla trasmissione satellitare, Murdoch lancia **Sky HD**.

Dal 2005 a oggi l’offerta di Sky per l’alta definizione ha portato alla nascita di ben **23** **canali** **in** **alta** **definizione --** che diventeranno 30 a fine anno – tra cui si annoverano documentari, fiction, sport e film in HD.

I requisiti delle trasmissioni satellitari li sappiamo già, ma oltre alla **parabola** è necessario dotarsi di un **decoder** **HD** – nella fattispecie Sky HD o MySky HD – fornito in comodato d’uso da Sky.

**Tiriamo le somme**

Riassumendo quanto visto in questi due articoletti emerge che senza ombra di dubbio la **migliore** **offerta** in alta definizione per **comodità, quantità/qualità** dei canali e **copertura** **territoriale** è quella di** Sky**, dall’altro lato della medaglia troviamo un **prezzo non proprio popolare **– ma che varia a seconda dell’abbonamento -- considerando anche la **manodopera **necessaria per installare parabola e cavi ad hoc.

L’offerta del **digitale** **terrestre** risente della **gioventù** **del** **servizio** sia per il numero che per la qualità delle trasmissioni disponibili. Con buona probabilità diventerà la **piattaforma** sulla quale **si** **diffonderà** l’alta definizione, benché al momento investire in questa tecnologia può riservare qualche brutta sorpresa agli utenti.

Ultima ma non meno importante, **l’IpTV** propone la soluzione **meno** “**invasiva**” – al pari del digitale terrestre – dato che le trasmissioni passano attraverso le **linee** **telefoniche** che portano Internet in casa nostra. Oltre alle **trasmissioni** **in** **HD** consente all’utente di utilizzare di **servizi** Internet **dedicati**, ma come contro ha una **bassa** **quantità** di canali con **qualità** a volte **altalenante** oltre ad una **diffusione** che va di **pari** **passo** col **_[digital divide](http://www.atomodelmale.it/2009/11/13/italia-arrivederci-banda-larga/)._**

**Buona Visione**

[<- Torna a ](http://wp.me/pl33w-1XW)**[Trasmissioni HD, quali canali e quali servizi (I Parte)](http://wp.me/pl33w-1XW)**
