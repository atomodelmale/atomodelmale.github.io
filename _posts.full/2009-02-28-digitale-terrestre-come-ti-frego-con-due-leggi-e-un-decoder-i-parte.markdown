---
author: thesave
comments: true
date: 2009-02-28 18:21:49+00:00
layout: post
link: http://www.atomodelmale.it/2009/02/28/digitale-terrestre-come-ti-frego-con-due-leggi-e-un-decoder-i-parte/
slug: digitale-terrestre-come-ti-frego-con-due-leggi-e-un-decoder-i-parte
title: Digitale Terrestre - come ti frego con due leggi e un decoder (I parte)
wordpress_id: 4206
categories:
- Governo
- Italia
- Legge
- Televisione
tags:
- Digitale Terrestre
- Europa
- Silvio Berlusconi
---

Non so se siete informati su quello che negli ultimi anni sta interessando le trasmissioni televisive nazionali, ma per decreto europeo l'Italia, insieme a tutti gli altri paesi dell'Europa, è tenuta a passare - entro una certa data, concordata con gli organi sovranazionali preposti -  al **digitale terrestre**, abbandonando l'ormai ultrasettantenne analogico terrestre, il formato a cui anni di teledipendenza ci hanno amorevolmente abituato.

**Analogamente Digitale**

![foto-plenaria-strasburgo](http://www.atomodelmale.it/wp-content/uploads/2009/02/foto-plenaria-strasburgo.jpg)"Ma a che cavolo serve passare dall'analogico al digitale?" - vi chiederete voi, a quel punto per i poteri conferitim... ehm, perché sono un bravo autore, vi risponderei: "Ma per migliorare la fruizione del servizio televisivo, **aumentando la qualità delle immagini** - non dei programmi, lì non c'è tecnologia o miracolo che tenga - e **rendendo il servizio** molto più **interattivo **di come lo conosciamo ora".

In realtà come in ogni storia che riguarda il Bel Paese insieme alla novità ed all'avanzamento tecnologico ci devono essere sempre i soliti giochetti di potere, i magna-magna e le lavande di mani del caso, ma andiamo con ordine.

**E l'Europa disse "fiat digitalis", ma digitale non fu**

La Commissione Europea nel disperato tentativo di trainare l'Europa (e di conseguenza i paesi che ne fanno parte) verso il futuro, emana un decreto che impone ai paesi membri la conversione dalla televisione analogica alla digitale "entro" - le virgolette sono indispensabili - il 2012.

Dato che il decreto comunitario venne approvato durante l'allora primo governo Prodi, il team capitanato da Romano si rimboccò le maniche e partì con la sperimentazione: Torino, ma con scarsi e non troppo incoraggianti risultati, ma la tecnologia era ancora immatura, un po' come il governo del periodo.<!-- more -->

Poco tempo dopo cade il fragile governo sinistrorso e il testimone passa alla compagine del Cavaliere, il buon messer Gasparri (allora ministro delle comunicazioni) verga nero su bianco una legge a cui viene assegnato il suo cognome, "la **[legge Gasparri](http://it.wikipedia.org/wiki/Legge_Gasparri)**", legge di riordino

![digitale_terrestre2jpg](http://www.atomodelmale.it/wp-content/uploads/2009/02/digitale_terrestre2jpg.jpg)

del sistema televisivo italiano, in cui vengono imposti due limiti imprescindibili sul futuro digitale terrestre:



	
  * Viene imposto **il tetto del 40% di attività da affittare a terzi**;

	
  * Viene introdotto il **Sistema Integrato delle Comunicazioni (SIC!)**, secondo cui i ricavi di **ciascuna emittente possono arrivare al massimo al 20% dei ricavi totali facenti parte del SIC**, calcolato dall'antitrust.


Mica pizza e fichi!

Peccato che se da un lato "La Gasparri" imponga il rispetto del principio del 20% introdotto dalla Corte Costituzionale, dall'altra parte, con l'introduzione del SIC, ha elevato il totale su cui quel 20% viene calcolato, **consentendo de facto ulteriori possibilità di crescita per gli attori che attualmente ricoprono una posizione dominante** sul mercato televisivo analogico italiano (suggerimenti? **RAI **e **Mediaset**).

Inoltre, ad onor del vero, va sottolineato che l'opera confezionata da mastro Gasparri è adorna di una splendida clausola sui **servizi Pay-Per-View**, le televisioni a pagamenti per intenderci, questi infatti **non rientrano tra le attività di quel 40% da affittare a terzi**.

C'è da chiedersi: "Chi è che possiederà mai dei canali Pay-Per-View in Italia?"

Ma **Mediaset **e **Telecom**, che domande: con all'attivo rispettivamente 5 e 7 canali su cui trasmettere programmi a pagamento possono sorpassare agilmente le regole imposte dall'irritante Commissione Europea...

[_Continua Digitale Terrestre - come ti frego con due leggi e un decoder (II parte)_](http://www.atomodelmale.it/2009/03/29/digitale-terrestre-come-ti-frego-con-due-leggi-e-un-decoder-ii-parte/#more-4406)
