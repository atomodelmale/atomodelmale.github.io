---
author: Il Gorgonauta
comments: true
date: 2009-01-08 15:17:02+00:00
layout: post
link: http://www.atomodelmale.it/2009/01/08/ghiaccio-freddo-e-neve-colpiscono-litalia/
slug: ghiaccio-freddo-e-neve-colpiscono-litalia
title: Ghiaccio, freddo e neve colpiscono l'Italia.
wordpress_id: 3757
categories:
- Ambiente
- Imola e Dintorni
- Italia
tags:
- Gelo
- Ghiaccio
- Neve
- Perturbazione
---

![neve01g](http://www.atomodelmale.it/wp-content/uploads/2009/01/neve01g.jpg)L'Italia  nella morsa del gelo e del **maltempo** con freddo intenso, neve o pioggia sopratutto al** centro nord**. Questo il quadro che si è presentato mercoledì agli italiani, specialmente da Roma in su. Anche a **Imola** ieri pomeriggio un leggero **manto nevoso** si è depositato al suolo, anche se quest'ultimo è stato in parte neutralizzato dalla pioggia caduta con la neve e dopo di essa. E oggi  continua a piovere. Il pericolo comunque è ora costituito dal ghiaccio, quindi si consiglia,  in particolar modo nelle strade, la massima prudenza per evitare sia spiacevoli, inutili e costosi incidenti sia dolorose cadute.

Purtroppo si segnalano anche alcune  **vittime** : a Milano ad esempio (città tra l'altro duramente colpita dal maltempo) un uomo è morto a causa del crollo di una tettoia appesantita da chili di ghiaccio e neve e a Malpensa un cittadino colombiano di 49 anni è deceduto in un incidente stradale avvenuto a causa del fondo stradale scivoloso. E ancora **disagi** si sono registrati su tutto il territorio, sopratutto nel settore dei trasporti (aeroporti chiusi per parte della giornata, treni in ritardo, trasporto pubblico locale in tilt), con scuole chiuse, oggi, in molti comuni.

Altro grande protagonista il **freddo**, con temperature basse e vicino (se non sotto) lo zero, un pericolo sopratutto per quanti vivono all'addiaccio. E desta preoccupazione, per paura di rimanere al gelo, il blocco del gas dalla Russia, anche il se governo subito ha gettato acqua sul fuoco assicurando che non finiremo per trovarci di fronte ad una vera e propria emergenza.

<!-- more -->


Come sarà a questo punto il **tempo** **nei prossimi giorni ad Imola?** Oggi ancora instabilità e da domani fino a domenica si ipotizza un lieve miglioramento. Di breve durata tuttavia : da lunedì infatti torneranno le nubi e le piogge. Per le temperature invece nessuna speranza, continueremo purtroppo a battere i denti!

Il Gorgonauta.
