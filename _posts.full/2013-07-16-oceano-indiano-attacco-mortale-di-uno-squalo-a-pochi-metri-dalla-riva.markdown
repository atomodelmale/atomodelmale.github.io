---
author: Il Gorgonauta
comments: true
date: 2013-07-16 11:38:59+00:00
layout: post
link: http://www.atomodelmale.it/2013/07/16/oceano-indiano-attacco-mortale-di-uno-squalo-a-pochi-metri-dalla-riva/
slug: oceano-indiano-attacco-mortale-di-uno-squalo-a-pochi-metri-dalla-riva
title: Oceano Indiano, attacco mortale di uno squalo a pochi metri dalla riva
wordpress_id: 13471
categories:
- Notizie
tags:
- attacco
- Isola
- squalo
---

![squalo](http://www.atomodelmale.it/wp-content/uploads/2013/07/squalo-300x176.jpg)I soccorritori non hanno potuto fare nulla per una **quindicenne attaccata e divorata da uno squalo**. L'attacco mortale è a avvenuto alla **Reunion**, un'isola dell'arcipelago delle Mascarene che si trova nell'**Oceano Indiano**. L'isola costituisce un dipartimento d'oltremare della Francia.

**Lo squalo ha attaccato l'adolescente mente faceva il bagno a pochi metri dalla riva**. Secondo il racconto delle autorità, lo squalo ha portato con sè una parte del corpo della vittima. "Intorno alle 14.15, una bagnante equipaggiata di maschera e boccaglio è stata vittima dell'attacco di uno squalo a pochi metri dalla riva, nei pressi del cimitero marino di Saint-Paul" ha annunciato la prefettura. La ragazza si sarebbe trovata a non più di cinque metri dalla riva.

Dopo l'attacco, pompieri, bagnini e un elicottero della gendarmeria hanno cominciato subito le ricerche. La quindicenne, che viveva con la madre nella Francia metropolitana, era in vacanza alla Reunion con il padre. Stava facendo il bagno con una coetanea, che era appena uscita dall'acqua al momento del dramma.


**Secondo le autorità locali**, sull'isola si tratta del secondo attacco mortale di uno squalo dall'inizio dell'anno, il quinto dal 2011. L'ultimo risale allo scorso 8 maggio. In quell'occasione, un turista di 36 anni, in viaggio di nozze, è stato ucciso mentre faceva surf.
