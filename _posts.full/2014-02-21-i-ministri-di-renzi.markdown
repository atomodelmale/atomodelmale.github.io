---
author: Il Gorgonauta
comments: true
date: 2014-02-21 17:44:03+00:00
layout: post
link: http://www.atomodelmale.it/2014/02/21/i-ministri-di-renzi/
slug: i-ministri-di-renzi
title: I ministri di Renzi
wordpress_id: 14284
categories:
- Governo
- Italia
- Politica
tags:
- Renzi
---

![Governo-Renzi](http://www.atomodelmale.it/wp-content/uploads/2014/02/Governo-Renzi-300x179.jpg)Il neo premier Matteo Renzi è salito al Quirinale con la lista dei ministri da presentare a Napolitano. In tutto la squadra di governo dovrebbe essere composta da 16 ministri, di cui la metà donne, e nessun vicepremier. Questi i nomi che circolano nelle ultime ore:

All'**Economia**, ministero "caldo" vista la fase economica che sta attraversando il paese, il tecnico **Pier Carlo Padoan** già consulente presso la Banca Mondiale, la Commissione Europea e la Banca Centrale Europea. Dal giugno del 2007 l'economista ricopre il ruolo di Vice Segretario Generale dell’Ocse, l’Organizzazione per la cooperazione e lo sviluppo economico, di cui due anni più tardi ha assunto anche l’incarico di Capo Economista.

Gli **Interni** toccheranno ad** Angelino Alfano**, che  non ricoprirà più il ruolo di vicepremier.  Sembra **escluso**, invece, che la poltrona dello Sviluppo Economico venga assegnata a **Mauro Moretti**, da anni al vertice delle Fs.



Per il ministero della Giustizia circolano invece due nomi: **Nicola Gratteri** e **Dario Franceschini**, oggi ministro uscente per i Rapporti con il Parlamento. L'esponente Pd è in lizza anche per i Beni Culturali.

Trai ministri uscenti sono confermati **Emma Bonino** (Esteri) **Beatrice Lorenzin** (salute),** Maurizio Lupi** (infrastrutture) e **Andrea Orlando** (Ambiente). A Scelta Civica spetterebbe un solo ministro: **Stefania Giannini** (Istruzione).

**Graziano Delrio**, che oggi occupa la poltrona degli Affari regionali e che era stato più volte indicato come possibile ministro "politico" dell’Economia, non dovrebbe infine avere un proprio dicastero ma ricoprire il ruolo di sottosegretario.
