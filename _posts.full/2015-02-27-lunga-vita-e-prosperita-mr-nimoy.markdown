---
author: thesave
comments: true
date: 2015-02-27 19:32:55+00:00
layout: post
link: http://www.atomodelmale.it/2015/02/27/lunga-vita-e-prosperita-mr-nimoy/
slug: lunga-vita-e-prosperita-mr-nimoy
title: Lunga vita e prosperità, Mr. Nimoy
wordpress_id: 15485
categories:
- Cinema
---

A 83 anni Leonard Nimoy -- conosciuto e amato da almeno 3 generazioni come il Mr. Spock di Star Trek, Serie Originale -- ha salutato per l'ultima volta il suo grande pubblico.

![leonardnimoy](http://www.atomodelmale.it/wp-content/uploads/2015/02/leonardnimoy.jpg)

Scrittore, regista, fotografo, musicista, oltre che attore, Nimoy ha contribuito personalmente alla creazione del proprio personaggio, entrato a far parte della mitologia moderna e papà di migliaia di personaggi più o meno direttamente ispirati ad esso. Ad esempio, è stato Nimoy ad inventare il saluto vulcaniano, mutuandolo dal gesto di benedizione (Shin) della cultura ebraica. ![spock_into_darkness](http://www.atomodelmale.it/wp-content/uploads/2015/02/spock_into_darkness.jpg)

La sua caratterizzazione di Spock è riuscita a far amare un personaggio sulla carta irritante ed antipatico, rendendolo invece uno dei più riusciti e memorabili di sempre. Nimoy non abbandonò mai Spock, interpretandolo nei film derivati dalla serie classica e scrivendo due libri sul proprio rapporto col personaggio, diventato parte integrante della propria personalità.

Riportando le [parole di George Takei ](https://www.facebook.com/georgehtakei/posts/1190658640963587)-- il signor Sulu nella Serie Classica:



<blockquote>Oggi il mondo ha perso un grande uomo e io ho perso un grande amico. Ora ti lasciamo tornare alle stelle, Leonard. Ci hai insegnato la via della "lunga vita e prosperità", come del resto hai vissuto tu, amico. Mi mancherai in molti, molti modi.

> 
> - George Takei
> 
> 
</blockquote>



Lunga vita e prosperità, Mr. Nimoy.
