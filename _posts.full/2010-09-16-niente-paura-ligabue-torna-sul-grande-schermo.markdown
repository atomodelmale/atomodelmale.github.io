---
author: Il Gorgonauta
comments: true
date: 2010-09-16 19:26:06+00:00
layout: post
link: http://www.atomodelmale.it/2010/09/16/niente-paura-ligabue-torna-sul-grande-schermo/
slug: niente-paura-ligabue-torna-sul-grande-schermo
title: Niente paura, Ligabue torna sul grande schermo.
wordpress_id: 7987
categories:
- Cinema
- Italia
- Musica
tags:
- Canzone
- Documentario
- Ligabue
---

[![](http://www.atomodelmale.it/wp-content/uploads/2010/09/Niente-Paura-210x300.jpg)](http://www.atomodelmale.it/wp-content/uploads/2010/09/Niente-Paura.jpg)Dopo_ Radiofreccia _e _Da zero a dieci_ **Luciano Ligabue** torna sul grande schermo con _Niente paura. Come siamo come eravamo e le canzoni di Luciano Ligabue_. Di questa nuova **pellicola**, una sorta di documentario musicale, il cantautore di Correggio non ne è il regista, ne l'autore dei testi. Il Liga non ha neppure collaborato alla realizzazione del film ma le sue canzoni sono comunque servite al regista (ossia Piergiorgio Gay) per raccontare gli ultimi trentanni di storia del nostro paese.

Lo stesso titolo del film (Niente Paura) richiama una delle ultime **canzoni** di Ligabue, ossia il primo singolo estratto dal Greatest Hits di Luciano _Primo tempo_ pubblicato nel 2007.

La presenza del Liga nella pellicola, è comunque notevole: oltre a fornire la** colonna sonora** e apparire in qualche intervista il cantautore emiliano ha registrato alcuni pezzi per voce e chitarra.

La musica del Liga diventa così il filo conduttore attraverso il quale raccontare diverse vicende, narrate da persone differenti che esprimono sul grande schermo le proprie esperienze e le proprie idee. Uomini e donne diversi per età, estrazione sociale e attività lavorativa ma accomunati dall'amore per lo steso paese : l'**Italia**.<!-- more -->



Sullo schermo oltre a persone comuni, volti noti del mondo dello spettacolo, della scienza e non solo. Tra questi Carlo Verdone, Fabio Volo, Paolo Rossi, Javier Zanetti e Margherita Hack.

Il film uscirà nelle sale il 17 settembre, nel frattempo eccovi il trailer di _Niente paura. Come siamo come eravamo e le canzoni di Luciano Ligabue_.


