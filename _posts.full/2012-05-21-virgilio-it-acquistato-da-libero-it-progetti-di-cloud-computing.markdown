---
author: Radio Rebelde
comments: true
date: 2012-05-21 20:17:01+00:00
layout: post
link: http://www.atomodelmale.it/2012/05/21/virgilio-it-acquistato-da-libero-it-progetti-di-cloud-computing/
slug: virgilio-it-acquistato-da-libero-it-progetti-di-cloud-computing
title: Virgilio.it acquistato da Libero.it? Progetti di cloud computing?
wordpress_id: 11609
categories:
- Internet
tags:
- Cloud Computing
- Libero
- Virgilio
---

![](http://www.atomodelmale.it/wp-content/uploads/2012/05/virgilio-300x103.jpg)Appare sempre più probabile la cessione della** Matrix S.p.A.** (società della Telecom che gestisce **Virgilio.it**) al gruppo dell'imprenditore egiziano_** Naguib Sawiris**_, che controlla già l'altro grande portale italiano,** Libero.it** (Libero.it e Virgilio.it assieme raggiungono quasi 6 milioni e 700.000 utenti unici giornalieri).

Nascerebbe così un supergruppo informativo che ingloba i portali Libero.it e Virgilio.it. dando vita a un polo italiano del Web che vanterebbe 120 milioni di page viste mensili: numeri interessanti e soprattutto proficui se si considerano poi i rientri pubblicitari che potrebbero arrivare con un colosso dell’editoria digitale così importante.

Le mire di Sawiris non finiscono qui; rumors affermano che il patron della Wind ha acquistato anche il 38% di azioni della società californiana** Joyent**, specializzata in **cloud computing**. Si ipotizza infatti un triangolo amoroso tra Libero-Matrix-Joyent, che offriranno servizi cloud.

Tutto ciò preoccupa i dipendenti di Virgilio.it visto che a Libero lavorano 180 persone e nella società della Matrix 290, e i due portali hanno servizi che si sovrappongono in molte aree.


Matrix negli ultimi tre anni aveva avuto un bilancio positivo, con sempre nuovi investimenti. Il 2011 però, sottolineano le Rsu è stato un anno di svolta, in negativo, e di ridimensionamento. Il bilancio societario si è chiuso con una perdita di più di 16 milioni e i lavoratori della business unit Captive, che si occupavano della sezione Web per Telecom, sono stati internalizzati dalla Telecom stessa.

La protesta dei lavoratori va in onda anche su Twitter, con l'hashtag "#occupyVirgilio".

Se Matrix verrà ceduta a Sawiris sarà l'ennesimo caso di azienda italiana che passa sotto il controllo di imprenditori stranieri. A Virgilio erano interessanti anche due gruppi italiani, il Gruppo Espresso e Banzai, ma si sono ritirati a fine aprile dalla gara.
