---
author: Il Gorgonauta
comments: true
date: 2010-12-24 15:07:08+00:00
layout: post
link: http://www.atomodelmale.it/2010/12/24/natale-2010/
slug: natale-2010
title: Natale 2010.
wordpress_id: 8600
categories:
- Blog
tags:
- '2010'
- Natale
---

In occasione delle feste gli auguri della redazione dell'Atomo del Male.

![](http://www.atomodelmale.it/wp-content/uploads/2010/12/image.png)**Il Gorgonauta**

A tutti gli amici e i visitatori più o meno occasionali dell'Atomo del Male Buon Natale e Buone Feste!

![](http://www.atomodelmale.it/wp-content/uploads/2010/12/thesave.png)** TheSave**

Un altro anno è passato, un altro Natale si avvicina ed inevitabilmente è tempo di tirare le somme, di **guardarsi indietro**, cercando di scorgere **le tracce che abbiamo lasciato** lungo il cammino... forse anche **per capire in che direzione stiamo andando**, per il nostro futuro.

Natale, Natale, Natale, che senso ha adesso la parola "Natale" quando l'unica spinta forsennata è quella di un groviglio di macchine e persone indaffarate a fare regali, a muoversi in circolo per donare e ricevere -- **donare PER ricevere** --, spinti più dai jingle televisivi che dalla fede o dalla passione o semplicemente dalla voglia di mettere per un attimo da parte i propri problemi -- grandi e piccoli --  e VIVERE, piuttosto che di sopravvivere.

Questo è invece il natale della lunga coda della crisi, del governo in crisi, dell'informazione in crisi, della fiducia della gente dei rapporti -- di lavoro, di coppia, di amicizia, ... --, tutti in crisi.

Stiamo raschiando il fondo, gente.

Diamo un **colpo di reni**, vediamo di risalire.


**Buone Feste.**


**![](http://www.atomodelmale.it/wp-content/uploads/2010/12/radiorebelde.jpeg)Radio Rebelde**

**_Che bello il Natale! Che palle il Natale!_**

**E’ Bello il Natale **perchè seppure è uno dei periodi più freddi dell’anno nell’aria, nelle case si sente quel calore che ti scalda il cuore.

**E’ Bello il Natale **perché è l’unica festa che prova a resistere al consumismo.

**E’ Bello il Natale** perché il Natale è uno dei pochi valori che ci rimangono.

**Che palle il Natale** quando vedi la gente che si lamenta perché non ha soldi e poi prenota la settimana Bianca a Cortina.

**Che palle il Natale** quando la vigilia di Natale ti dicono che dall’anno prossimo dovrai cercarti un nuovo lavoro.

**Che palle il Natale** quando l’ipocrisia è l’invitato d’onore ai Cenoni.

**Grazie Natale** perché riesci ogni anno a ricordarci quant’è bella la vita ma quanto il Mondo non sia degno di questo dono.


![](http://www.atomodelmale.it/wp-content/uploads/2010/12/BuonNatale2010.png)
