---
author: thesave
comments: true
date: 2009-08-23 15:54:27+00:00
layout: post
link: http://www.atomodelmale.it/2009/08/23/politica-2-0-renzo-bossi-la-lega-e-il-viral-marketing/
slug: politica-2-0-renzo-bossi-la-lega-e-il-viral-marketing
title: 'Politica 2.0: Renzo Bossi, la Lega e il Viral-Marketing'
wordpress_id: 5430
categories:
- Facebook
- Giovani
- Governo
- Italia
- Politica
- Social Network
- Videogiochi
tags:
- Bossi
- Immigrazione
- Lega
- Nord
- Partito
- Pdl
---

![logo_lega_nord](http://www.atomodelmale.it/wp-content/uploads/2009/08/logo_lega_nord-150x150.jpg)Non c'è che dire, la **Lega** - abbreviazione di "**Lega Nord per l'Indipendenza della Padania**" - ha fatto passi da gigante da quando nacque nel lontano 1989 come partitino padano di facinorosi antimperialisti (ricordo che la Lega Lombarda è stata fondata nel medioevo per contrastare un certo Barbarossa...) con la fobia per i "**terun**" e la spiccata propensione al secessionismo regionale: assurto agli onori dello Stato tra le "cadreghe" di "**Roma Ladrona**" è ad oggi uno dei partiti più discussi dell'attuale panorama politico italiano.

**"Perché noi della Lega ce l'abbiamo duro!****"**

![lega](http://www.atomodelmale.it/wp-content/uploads/2009/08/lega-279x300.jpg)Unione di piccoli movimenti regionali tra cui la Lega Lombarda di Umberto Bossi e le leghe veneta, piemontese, ligure, emiliano-romagnola e toscana, la "**Lega Nord per l'Indipendenza della Padania**" nasce nel 1989 ma sarà l'anno successivo, il 1990 che darà i natali ad una tradizione tutt'ora ininterrotta con il **raduno di Pontida** tenutosi il **25 marzo** di quell'anno.

Già allora il **federalismo** regionale - tutt'oggi cavallo di battaglia del partito - suscitò la reazione del presidente Cossiga che accusò il partito di anti-costituzionalismo per il **forte sentimento secessionista**.** **Niente di meglio per confermare la forza intrinseca al partito, **composto** principalmente** da "duri e puri"** (è da qui che è nata la famosa frase di Bossi "Noi della Lega ce l'abbiamo duro") pronti a solcare l'emotività popolare: nelle elezioni successive il 4% degli italiani votò per Lega Nord, mentre su scala regionale il partito delle **camicie verdi** conquistò il 19% dei voti lombardi (superando il PCI, seconda dopo la Democrazia Cristiana).<!-- more -->

Sarà nel 1994 che, alleandosi nel **Polo delle Libertà** **insieme** alla neonata **Forza Italia** di Berlusconi, ad **AN** ed al **CCD** di **Casini**, che la lega otterrà la **conferma nazionale che aspettava** e che l'ha decretato partito decisivo dell'unione destrorsa italiana fino ad oggi.

**Camicia e fazzoletto, leghista perfetto**

![La Lega In Piazza (9)](http://www.atomodelmale.it/wp-content/uploads/2009/08/La-Lega-In-Piazza-9-300x200.jpg)Da sempre **partito delle azioni più che delle idee**, la Lega non si è **mai abbandonata agli ideologismi politici**: costituita da personaggi dallo **spiccato pragmatismo** - avete presente l'espressione "pane al pane, vino al vino"? - la visione politicizzata delle idee (di destra, di centro o di sinistra) non ha mai interessato né gli iscritti né loro leader Umberto Bossi: benché sia schierata a destra, **la Lega conta tra le proprie fila politici di ogni inflessione politica**: sinistrorsi come **Maroni** e **Mauro**, centristi come **Bossi** e **Formentini** fino agli integralisti cattolici come **Borghezio**.

**Giovani Leghisti Uniti!**

![renzo_bossi](http://www.atomodelmale.it/wp-content/uploads/2009/08/renzo_bossi-121x150.jpg)Miscuglio di generi e persone, il partito fin'ora si è saputo muovere "come un sol uomo", e di questo gliene va dato atto, dimostrando di **saper "forzare" la mano del governo**, confermato dalle [ultime esternazioni estive del Senatur](http://www.atomodelmale.it/2009/08/06/incubi-di-mezza-estate-targati-lega-bandiere-regionali-e-gabbie-salariali/).

Dal canto suo anche **Renzo Bossi**, figlio 21enne di Umberto, già salito agli onori della cronaca per qualche [scaramuccia scolastica](http://www.lastampa.it/redazione/cmsSezioni/politica/200811articoli/38650girata.asp), ha ben pensato di seguire la forzosa moda del padre, **pubblicando sul proprio profilo di Facebook** un gioco programmato assieme all'amico** Fabio Betti** - ormai considerato il PR leghista su FacciaLibro.

Intitolato "**Rimbalza il clandestino**", l'obiettivo è


<blockquote>_"mantenere il controllo dei clandestini che arrivano in Italia"_</blockquote>


l'utente è quindi invitato a respingere i barconi tramite un click del mouse, ovviamente vince chi scaccia più "invasori" dall'italico stivale, tanto per **prendersi beffe delle stragi marittime degli immigrati** verso l'Italia!

![rimbalzaclandestino](http://www.atomodelmale.it/wp-content/uploads/2009/08/rimbalzaclandestino-300x187.jpg)Lo stesso Betti ha confermato:


<blockquote>_"Abbiamo deciso di puntare molto sull'interattività e sulla Rete cercando di coinvolgere, scherzosamente_ - povera Italia N.d.A. -_ i giovani, e di sensibilizzarli su quello che, in realtà, è un fenomeno reale che affligge le nostre coste".
_</blockquote>


Benché si possa pensare ad una bravata informatica dallo scialbo sapore xenofobo, in realtà l'applicazione fa parte di una più vasta campagna politica sul web in pieno stile [Viral-Marketing](http://it.wikipedia.org/wiki/Marketing_virale), tramite due applicazioni ("**Rimbalza il clandestino**" e "**Converti il comunista**") e due video su YouTube ("**Sono incazzato**" e "**Ho paura**") la lega fa proseliti sulla rete cavalcando come sempre il sentimento razzista e nazionalista degli italiani.

Che dire, senz'altro la lega innova, in un Italia di partiti che ignorano gli stessi concetti di eMail e Web; un applauso allo staff leghista per questa trovata estiva, intanto la risposta all'iniziativa del Carroccio non si è fatta aspettare: su Facebook sta già spopolando "**Rimbalza l'immaturo**" l'applicazione il cui scopo è:


<blockquote>_ "far rimbalzare il figlio di Bossi, tre volte bocciato all'esame di maturità, nelle facoltà universitarie italiane di Giurisprudenza. Vince chi lo farà restare più a lungo incollato sui libri di diritto"._</blockquote>


**Chi la fa l'aspetti?**
