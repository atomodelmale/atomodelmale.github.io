---
author: thesave
comments: true
date: 2008-12-12 08:39:44+00:00
layout: post
link: http://www.atomodelmale.it/2008/12/12/fare-soldi-con-youtube-ecco-la-soluzione/
slug: fare-soldi-con-youtube-ecco-la-soluzione
title: Fare  soldi con YouTube, ecco la soluzione!
wordpress_id: 3501
categories:
- Informazione
- Internet
- Società
tags:
- Michael Buckley
- Pubblicità
- YouTube
---

Se fin'ora avete sempre pensato che YouTube fosse solamente un mero passatempo per farsi quattro risate durante le pause di lavoro o guardare i video dei bulletti che menano il compagno di classe sbagliavate di grosso!

**Democrazia digitale**




Con un bacino di milioni di video caricati da altrettanti utenti, Google - l'attuale deus ex machina di YouTube - sta iniziando solo ora a monetizzare sul proprio investimento, aggiungendo il supporto AdWords (il circuito pubblicitario di Google) contestuale ai video caricati.

In netto vantaggio sui padroni di casa c'è invece **Michael Buckley**, uno spensierato ragazzo americano - assistente amministrativo aziendale - che da un po' di tempo a questa parte **ha ben pensato di creare un proprio show, chiamato "[What The Buck Show](http://www.youtube.com/user/WHATTHEBUCKSHOW)", **in cui il bravo Michael fa satira su tutto quello che è gossip televisivo e cinematografico.

Niente di che direte voi, ed in effetti Buckley non ha di certo inventato l'acqua calda, anzi, ha solamente rintuzzato le braci per riscaldarla ulteriormente, **la grande idea che ha permesso lauti guadagni a Michael è vecchia come il mondo: vendere degli spazi pubblicitari all'interno del proprio show, **che in totale - a detta dello showman/tuttofare - superano ampiamente lo stipendio ordinario che percepisce.<!-- more -->

**Aiutati che il ciel t'aiuta**

![What the Buck show](http://www.atomodelmale.it/wp-content/uploads/2008/12/ny-times-credit-christopher-capozziello-300x160.jpg)Il grande merito di Buckley è quindi quello di essersi rimboccato le maniche e di **aver fornito un buon servizio fin dalle prime puntate, ciò gli ha garantito un certo ritorno d'immagine nella rete. Il resto della storia la sapete già: Michael ha pensato - intelligentemente - di sfruttare la pubblicità** per ritornare dalle spese - intorno ai 2000 dollari per comprare l'occorrente tra telecamera ed altri strumenti - e, perché no, per rimpinguare le proprie finanze.

Parlando di numeri, lo stesso **Buckley ha affermato di guadagnare intorno ai 100.000 dollari **sui suoi annunci pubblicitari su YouTube, motivo per il quale sta seriamente prendendo in considerazione il fatto di lasciare il proprio lavoro e dedicarsi al "What the Buck Show" a tempo pieno.

E voi cosa state aspettando, via a comprare teli monocromatici, telecamere e programmi di editig video: fortuna e gloria vi aspettano!
