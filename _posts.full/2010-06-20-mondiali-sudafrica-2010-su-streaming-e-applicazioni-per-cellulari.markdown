---
author: Radio Rebelde
comments: true
date: 2010-06-20 09:59:21+00:00
layout: post
link: http://www.atomodelmale.it/2010/06/20/mondiali-sudafrica-2010-su-streaming-e-applicazioni-per-cellulari/
slug: mondiali-sudafrica-2010-su-streaming-e-applicazioni-per-cellulari
title: Mondiali Sudafrica 2010 su Streaming e applicazioni per cellulari.
wordpress_id: 7532
categories:
- Calcio
- Italia
- Sport
tags:
- Mondiali
- Streaming
- Sudafrica
---

![](http://www.atomodelmale.it/wp-content/uploads/2010/06/mondiali-300x214.jpg)Per chi non può passare le giornate dei Mondiali di calcio sudafricani davanti alla tv, ma non ha intenzione di perdersi le partite del mondiale, avrà l'alternativa del web per seguire gli incontri in diretta **streaming**.

L'indirizzo più sicuro (e legale) per ottenere buoni risultati a schermo pieno dovrebbe essere la **Rai** che trasmetterà tutte le partite che vanno in diretta sui canali televisivi.

Per poter guardare tutte le altre partite si potrà far riferimento su altri siti esteri di tv sportive o nazionali che però potrebbero essere bloccati per gli accessi da altri paesi. Lo stesso sito Rai potrebbe risultare non accessibile effettuando il collegamento dall'estero; ma si può anche essere fortunati e trovare altre partite in diretta, a patto di togliere il commento audio indesiderato.

Per chi invece è all'estero, per lavoro o per diletto, l'indirizzo ufficiale di riferimento è **www.eurovisionsports.tv/fifaworldcup**, dal quale si potranno seguire in diretta tutte le partite, anche a pieno schermo in qualità Hd a 720p.<!-- more -->



Il sito ufficiale dell'Ebu (Unione delle tv pubbliche europee) sarà però bloccato per gli accessi dall'Italia. Per gli aggiornamenti in tempo reale e per tutte le statistiche sui mondiali c'è il sito ufficiale dell'evento:** www.fifa.com**, vera miniera di statistiche e curiosità su questa e sulle passate edizioni. Gli esperti di p2p troveranno sicuramente altri modi per seguire le partite, ma qui usciamo dalla legalità.

In tempi di smartphone sempre più versatili anche questo strumento può diventare una risorsa per vedere le partite, seppure su di uno schermo non proprio panoramico. Oltre a collegarsi ai siti web già citati ci sono altre alternative: alcuni operatori come Vodafone offrono la visione delle partite più importanti attivando apposite opzioni, a pagamento se non avete già pacchetti per la navigazione sul web.

Per chi poi possiede un iPhone o un iPad c'è la possibilità di scegliere una delle applicazioni già disponibili. Tra le più complete segnaliamo **Mondiali di Mahango**, che costa 0,79 euro e permette l'accesso a un database molto completo sul calendario del torneo, sulle singole partite e sulle diverse squadre con aggiornamenti continui. Per i fan di Nokia nell'Ovi Store troviamo un'applicazione sui mondiali, la **2010 Fifa World Good News**. Chi ha scelto Android invece dovrà pagare 2,99 dollari per avere l'applicazione **Live Fifa 2010**, forse un po' troppo per il servizio. Si tratta però solo di ricevere aggiornamenti in tempo reale, a volte anche tramite Twitter, sui risultati delle partite e sull'andamento delle classifiche: comunque, meglio che niente considerato che alcune sono del tutto gratuite.
