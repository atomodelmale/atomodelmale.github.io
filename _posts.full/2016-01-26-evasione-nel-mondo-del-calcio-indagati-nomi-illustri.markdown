---
author: Radio Rebelde
comments: true
date: 2016-01-26 21:31:46+00:00
layout: post
link: http://www.atomodelmale.it/2016/01/26/evasione-nel-mondo-del-calcio-indagati-nomi-illustri/
slug: evasione-nel-mondo-del-calcio-indagati-nomi-illustri
title: Evasione nel mondo del calcio. Indagati nomi illustri.
wordpress_id: 16438
categories:
- Calcio
tags:
- Calcio
- De Laurentis
- Evasione
- Milan
---

[![scandalo-calcio-evasione-fiscale-480x300](http://www.atomodelmale.it/wp-content/uploads/2016/01/scandalo-calcio-evasione-fiscale-480x300-300x188.jpg)](http://www.atomodelmale.it/2016/01/26/evasione-nel-mondo-del-calcio-indagati-nomi-illustri/scandalo-calcio-evasione-fiscale-480x300/)Era forse passato troppo tempo dall'ultimo scandalo riguardante il mondo del pallone. Questa volta non si parla di partite truccate ma di evasione.

La **Guardia di Finanza** ha eseguito quest'oggi un decreto di perquisizione e sequestro nei confronti di 64 persone tra cui massimi dirigenti, calciatori e procuratori di squadre di calcio di serie A e B. L'ipotesi di reato è evasione fiscale e false fatturazioni.

Tra le decine di indagati nell’indagine della procura di Napoli, che ha portato al sequestro di beni per circa 12 milioni, ci sarebbero l’Ad del Milan _**Adriano Galliani,**_ il numero uno della società partenopea _**Aurelio De Laurentis**_, il presidente della Lazio Claudio _**Lotito**_, l’ex presidente e Ad della Juventus_** Jean Claude Blanc**_. Tra i calciatori, indagati anche ‘il pocho’ _**Lavezzi**_ e l’ex Giocatore _**Crespo**_. Coinvolti, infine, diversi procuratori, tra cui _**Alessandro Moggi**_.



L'esistenza di una macchina collaudata ad evadere le imposte, riguarderebbe 35 società calcistiche di serie A e B nonchè da oltre un centinaio di persone fisiche, tra calciatori e loro procuratori emerge, secondo il procuratore aggiunto di Napoli, Vincenzo Piscitelli dall'operazione **'Fuorigioco'**.

Secondo l'ipotesi di reato, i procuratori dei calciatori fatturavano in maniera fittizia alle sole società calcistiche le loro prestazioni, simulando che l'opera di intermediazione fosse resa nell'interesse esclusivo dei club, mentre di fatto venivano tutelati gli interessi degli atleti assistiti dagli agenti medesimi.
