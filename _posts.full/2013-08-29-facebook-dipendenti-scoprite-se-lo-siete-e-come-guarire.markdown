---
author: thesave
comments: true
date: 2013-08-29 19:30:34+00:00
layout: post
link: http://www.atomodelmale.it/2013/08/29/facebook-dipendenti-scoprite-se-lo-siete-e-come-guarire/
slug: facebook-dipendenti-scoprite-se-lo-siete-e-come-guarire
title: Facebook-dipendenti? Scoprite se lo siete e come "guarire".
wordpress_id: 13770
categories:
- Facebook
- Social Network
---

Con quasi un miliardo di utenti, senza contare pagine tematiche, associazioni, società e personaggi famosi, Facebook riesce a creare un flusso continuo di notizie che intrappolano l'ignaro utente per ore, facendogli perdere la cognizione del tempo e creando una "dipendenza da social network".

![Facebook smoke](http://www.atomodelmale.it/wp-content/uploads/2013/08/Facebook-smoke.jpeg)Usare il servizio per comunicare e tenersi aggiornati sui propri amici ed interessi non ha nulla di male. Il problema nasce quando l'accesso a Facebook diventa ossessivo. Un po' come accendersi una sigaretta quando non si sa cosa fare o si è sotto stress. Certamente più sano che accendersi una "bionda", l'ossessione da social network rimane un problema poiché diventa in breve un mostro mangia-tempo che porta ad estraniarsi dagli altri -- dato che il bisogno di vita sociale è già ampiamente sopperito -- ed abbassa la produttività (scolastica e/o lavorativa).

Che siate potenziali dipendenti o semplici curiosi, diamo un'occhiata a quali sono i sintomi principali della "dipendenza da Facebook" e quali sono i rimedi per disintossicarsi.


## Da Facebook-dipendenti ...


![mostro facebook](http://www.atomodelmale.it/wp-content/uploads/2013/08/20090622153614_facebookvstwitter8-300x214.jpg)Come riconoscere una dipendenza da Facebook? I sintomi sono vari, ma i cinque principali sono:



	
  * _Iper-condivisione_: alcuni usano Facebook e gli aggiornamenti di stato come un diario personale. Condividere è bene, ma è facile finire in iper-condivisione quando, pur di innescare una conversazione o ottenere un "like", si accetta di pubblicare notizie fin troppo personali, magari riversano astio e risentimento di cui in seguito ci si pente.

	
  * _Accesso compulsivo_: accedere a Facebook, soprattutto da smartphones e tablet, è quasi immediato. E l'accesso compulsivo è dietro l'angolo, sopratutto se lo si fa come passatempo nei tempi morti. Il risultato è che da passatempo diventa un'ossessione. Un esempio su tutti? Se state parlando con gli amici e in mezzo alla conversazione aprite Facebook per leggere gli ultimi aggiornamenti avete un problema.

	
  * _Culto del profilo_: ha a che fare con l'autostima e la necessità di dare la migliore immagine di sé possibile. Simile all'iper-condivisione, la "dipendenza" deriva dalla necessità di pubblicare aggiornamenti di stato, foto e video che ricordino agli altri quanto si è "fighi". Il culto del profilo è solitamente seguito dall'accesso compulsivo necessario per controllare gli agognati commenti positivi degli altri utenti.

	
  * _![facebook addicted](http://www.atomodelmale.it/wp-content/uploads/2013/08/facebook-addicted-300x217.jpg)Aggiornamento ossessivo_: la fiera delle banalità, è caratterizzato dall'incessante pubblicazione di foto, aggiornamenti di stato e check-in per far sapere al mondo cosa si è mangiato a colazione/pranzo/cena o che si è arrivati a casa/lavoro. Il problema esplode quando si arriva a pubblicare delle proprie visite alla toilette.

	
  * _Permanenza eccessiva_: leggere notizie dei nostri amici, condividerle e commentarle è il motivo del successo di Facebook. A tutti piace farsi una piccola scorta di "cavoli" altrui di quando in quando, ma anche in questo caso è la quantità di tempo passata sul social network a fare la differenza. Il fenomeno diventa veramente serio quando, oltre ad erodere il tempo giornaliero dedicato a lavoro e/o studio, si arriva a perdere il sonno per "un'altra dose".







## ... a Facebook-indipendenti


Se avete scorto in voi qualche sintomo di Facebook-dipendenza o volete semplicemente "perdere il vizio", vediamo cinque consigli per guadagnarvi la vostra Facebook-indipendenza.



	
  * _Ammettere il problema_: il punto di partenza di qualsiasi soluzione è ammettere ed identificare il problema. Il passo è fondamentale per riuscire in qualsiasi risoluzione, da impegnarsi nel fare una dieta ad abbandonare vizi e cattive abitudini. Domandatevi:


<blockquote>Stare così tanto su Facebook vale veramente il mio tempo o è sprecato?</blockquote>


Se vi convincerete veramente della negatività della risposta sarete già a metà strada.

	
  * ![facebook addicted](http://www.atomodelmale.it/wp-content/uploads/2013/08/facebook-addicted1-300x187.jpg)_Tenere il tempo_: come dicevano gli 883. Datevi degli orari prestabiliti di utilizzo. Se siete sempre "online" disabilitate le notifiche e decidete 2/3 orari sparsi per la giornata -- ad esempio dopo colazione, pranzo e cena -- in cui vi date un quarto d'ora di "svago" sul social network.

	
  * _Datevi un obiettivo_: un altro modo per "prendere il controllo" è dare un obiettivo concreto ai vostri accessi, portando l'abitudine da un livello inconscio ad uno conscio. Se usate Facebook per tenervi aggiornati ponetevi un obiettivo giornaliero del tipo: "accedo a Facebook, rispondo o mando messaggi per rimanere in contatto con gli amici, controllo le 10 (non di più) news in ordine temporale e mi scollego."

	
  * _Trovatevi un hobby_: se avete elevato Facebook a vostro hobby principale, forse è il momento giusto per trovarvene uno un po' più costruttivo. Leggete libri, praticate un'attività con altre persone che vi faccia uscire dalle vostre "quattro mura" e la dipendenza da Facebook passerà presto in secondo piano.

	
  * _Lasciate Facebook_: se le soluzioni di cui sopra non funzionano, forse è giunto il momento per un intervento drastico. Facebook ci tiene ai propri utenti e dispone di una procedura di[sospensione](http://it-it.facebook.com/help/www/214376678584711) e di una di [cancellazione](http://it-it.facebook.com/help/224562897555674) dell'account. Cancellate l'applicazione di Facebook da smartphone e tablet e provate a sospendere il vostro account per un mese. Se non vi trattenete e tornate alle vecchie abitudini forse la cancellazione è la via da seguire.


E voi siete Facebook-dipendenti o indipendenti? Fateci sapere la vostra esperienza nei commenti.
