---
author: Il Gorgonauta
comments: true
date: 2013-06-02 11:30:16+00:00
layout: post
link: http://www.atomodelmale.it/2013/06/02/imolese-prosegue-la-rincorsa-alla-serie-d/
slug: imolese-prosegue-la-rincorsa-alla-serie-d
title: Imolese, prosegue la rincorsa alla Serie D
wordpress_id: 13329
categories:
- Calcio
tags:
- Imolese
---

![pallone](http://www.atomodelmale.it/wp-content/uploads/2013/06/pallone-300x239.jpg)Prosegue la rincorsa alla **Serie D** dell'**Imolese** che ieri pomeriggio, dopo il 3 a o rifilata all'andata, strappa un pareggio al **Giulianova**, primo avversario dei rossoblu nei play off. Oggi si conoscerà il prossimo sfidante tra Borgo Pal e San Colombano, quest'ultimo favorito dopo la vittoria fuori casa per 1 a o.

Allo stadio comunale "Romeo Galli", forte del 3 a 0 maturato sul campo degli abruzzesi, l'Imolese gioca una partita di contenimento, sfruttando i contropiedi per colpire gli avversari. I rossoblu in campo appaiono però poco concentrati e imprecisi dalla trequarti in poi. Un squadra fantasma rispetto a quella che si è vista per tutto il campionato.

Il Giulianova attacca e a forza di spingere passa sul finire del primo tempo dopo una fase prolungata di possesso palla. Pallonetto al limite dell'area e il portiere rossoblu è battuto. Tutta un'altra Imolese nel secondo tempo. Al 9' la squadra di mister Farneti centra la traversa, ma il conto dei legni è presto pareggiato dagli ospiti con un palo.


I giochi si chiudono allo scadere quando il Giulianova rimane in dieci per un inutile quanto gratuito fallo da ultimo uomo al limite dell'area. Sulla punizione seguente l'Imolese pareggia.

Il tabellino conclusivo parla di un 4 a 1 senza storia, frutto sopratutto dell'ottima gara di andata finita per 3 a o. Al Giulianova occorreva un'impresa per sbancare il Galli, ma sulle rive del Santerno gli abruzzesi non hanno scritto alcuna pagina di storia. Poche decine i tifosi ospiti.
