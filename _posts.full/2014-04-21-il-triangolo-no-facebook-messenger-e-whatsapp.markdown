---
author: Radio Rebelde
comments: true
date: 2014-04-21 20:16:38+00:00
layout: post
link: http://www.atomodelmale.it/2014/04/21/il-triangolo-no-facebook-messenger-e-whatsapp/
slug: il-triangolo-no-facebook-messenger-e-whatsapp
title: Il triangolo no..Facebook, Messenger e Whatsapp
wordpress_id: 14403
categories:
- Facebook
- Social Network
tags:
- Facebook
- Messenger
- Whatsapp
---

![img1024-700_dettaglio2_Facebook-Whatsapp-afp](http://www.atomodelmale.it/wp-content/uploads/2014/04/img1024-700_dettaglio2_Facebook-Whatsapp-afp-300x222.jpg)Potete stare tranquilli, almeno per ora **Whatsapp** non chiuderà.
Lo stesso _**Mark Zuckerberg**_ in un’intervista a Farhad Manjoo del New York Times ha ribadito che Messenger e Whatsapp, sono due cose diverse: una è una chat per chiacchierare con gli amici, l’altra un prodotto che ha sostituito gli sms.

Tuttavia le perplessità sulla coesistenza delle due piattaforme rimangono.

A conferma di ciò, Facebook ha iniziato da poco a notificare ai propri utenti che presto non potranno più inviare messaggi dall'app a meno che non si scarichi, appunto, **Messenger**.

Messenger è una App lanciata 3 anni fa come alternativa alla normale chat di Facebook, ma in modo molto più semplice e veloce: _"È molto più veloce, oltre a garantire una migliore esperienza. Inoltre si ricevono i messaggi il 20% più velocemente"_, ha fatto sapere un portavoce.

Un altro segnale del diverso trattamento dei "figliocci" di facebook riguarda l'introduzione delle telefonate gratuite **VoIP**. Era una funzionalità annunciata in primavera per Whatsapp, dove tuttavia ancora non si è vista, ed è invece stata introdotta anzitutto sull’app di casa con un’enigmatica accelerazione sui tempi, cliccando sull’icona della cornetta blu visualizzata in alto a destra nella chat del social network e ovviamente disponendo di una connessione a internet



Il megacquisto da 19 miliardi di dollari di Whatsapp, sa molto di "uccisione" di un possibile competitor, più che volontà di sviluppare nuovi settori. La realtà è che lo stesso Zuckerberg non sa se il mondo social del futuro girerà ancora intorno a facebook o se sarà più importante creare un gruppo hi-tech diversificato piuttosto che un megasocial a senso unico.
