---
author: thesave
comments: true
date: 2012-04-06 08:43:22+00:00
layout: post
link: http://www.atomodelmale.it/2012/04/06/salotti-di-fango-mud-lounges/
slug: salotti-di-fango-mud-lounges
title: Salotti di Fango - Mud Lounges
wordpress_id: 11432
categories:
- Guerra
tags:
- Vita
---

![](http://www.atomodelmale.it/wp-content/uploads/2012/04/Mud-Lounges3-201x300.jpg)

Pochi giorni fa ci ha contattato il giovane -- come giovani sono i componenti dell'Atomo del Male, nevvero? -- regista di Aosta **Fabio Cento**.

Ringraziamo Fabio per averci chiesto di  visionare e recensire il proprio corto, intitolato Salotti di Fango - Mud Lounges.

**Mud Lounges**

Il setting, ispirato ad una storia realmente accaduta, è quello della **Seconda Guerra Mondiale**.

**![](http://www.atomodelmale.it/wp-content/uploads/2012/04/Mud-Lounges2-119x150.jpg)Pasquale** è un giovane artista che ha dentro di sè il "[demone](http://www.ted.com/talks/elizabeth_gilbert_on_genius.html)" della **pittura**. Tramite di essa **vive** e trova il** contatto con una realtà** che, lontana dalla tela, assume connotati talmente incomprensibili da lasciare il **protagonista attonito e immobile**.

**Salvatore** invece, commilitone di Pasquale, ha un carattere estroverso ed **amante della vita**. Ha moglie e una figlia che non vede l'ora di tornare a vedere.

Nella disumanizzante guerra di trincea, in cui


<blockquote>Si sta come d'autunno sugli alberi le foglie</blockquote>


i due riescono a trovare un momento per improvvisare un "**salotto di fango**", **un luogo immateriale e accogliente**, nel quale condividere timori, speranze e valori.

L'amore per la vita e per i propri cari dimostrato da Salvatore, sarà il **salvifico appiglio** al quale Pasquale si aggrapperà per superare gli orrori della guerra e che riaccenderà in lui la voglia di **esprimersi tramite l'arte**.

![](http://www.atomodelmale.it/wp-content/uploads/2012/04/Mud-Lounges1-276x300.jpg)Il corto, che si avvale delle intepretazioni di [Pierre Lucat](http://mudlounges-themovie.com/pierrelucat.php) e [Anthony Circiello](http://mudlounges-themovie.com/anthonycirciello.php) -- rispettivamente nei ruoli di Salvatore e Pasquale --, è stato realizzato tra Novembre 2011 e Gennaio 2012 sul territorio valdostano. La produzione, benchè "**zero budget**", si attesta ad **alti livelli qualitativi** con girato, fotografia e suono di prim'ordine, oltre ad un uso sapiente di tecniche e tecnologie cinematografiche.

Personalmente non sono un amante delle pellicole a **preponderanza narrativa** e, data la **potenzialità del tema artistico** -- le ali, il senso di libertà, la voglia di vivere, ecc... -- avrei insistito maggiormente sul versante onirico -- alla Besson, per dirne uno. Al contrario il focus del film, per molti aspetti più vicino ad una pièce teatrale, è il **rapporto umano** che Pasquale e Salvatore instaurano sulla trincea, lasciando alle **immagini** il compito di** descrivere la realtà** ed alle **parole** quello di **convogliare il senso** di paura, speranza e solitudine provato dai protagonisti.

Un promettente esperimento per un giovane regista -- ed altrettanto giovani attori -- che speriamo di risentire in futuro.

