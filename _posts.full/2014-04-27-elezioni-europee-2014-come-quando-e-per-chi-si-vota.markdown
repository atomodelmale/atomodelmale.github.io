---
author: Radio Rebelde
comments: true
date: 2014-04-27 10:34:19+00:00
layout: post
link: http://www.atomodelmale.it/2014/04/27/elezioni-europee-2014-come-quando-e-per-chi-si-vota/
slug: elezioni-europee-2014-come-quando-e-per-chi-si-vota
title: Elezioni Europee 2014. Come, quando e per chi si vota
wordpress_id: 14415
categories:
- Elezioni
tags:
- Elezioni
- Europee
- Scheda
---

![Europee 2014](http://www.atomodelmale.it/wp-content/uploads/2014/04/Europee-2014-300x262.png)Si svolgeranno fra il **22** e il **25 maggio **le elezioni per eleggere i 751 deputati che faranno parte del nuovo parlamento europeo.

In** Italia** voteremo **domenica 25** per eleggere 73 deputati, uno in più rispetto alle elezioni del 2009. Il territorio nazionale è stato diviso in **cinque circoscrizioni macro-regionali** (**Nord Est**, **Nord Ovest**, **Italia Centrale**, **Italia Meridionale**, **Isole**): si vota con il sistema proporzionale e soglia di sbarramento del 4% per il riparto dei seggi.

Il Pd, ormai parte integrante del Pse, appoggerà la candidatura di _**Martin Schulz**_, Ncd e Forza Italia appoggiano invece la candidatura di _**Jean Claude Juncker**_, la sinistra radicale racchiusa nel cartello L’Altra Europa appoggia il leader greco di _**Syriza Alexis Tsipras**_, mentre Lega Nord, Fratelli d’Italia e il Movimento 5 Stelle rappresenteranno il voto anti-euro senza un vero candidato. Infatti Marine Le Pen non sarà candidata. Alleanza Europea per la Libertà (Eaf), di estrema destra, ha annunciato che non presenterà nessun candidato alla presidenza.

_**Come si vota?**_

L’elettore riceve una **scheda di colore diverso a seconda della circoscrizione** di appartenenza (nord est, nord ovest, centro, sud, isole), segna la **croce sul partito** a cui si vuole dare il voto e può esprimere fino a un massimo di tre voti di preferenza, indicando il cognome.



Le Elezioni Europee del 25 maggio saranno molto importanti per molteplici fattori: saranno il primo test elettorale del governo Renzi, misureranno lo stato di salute del Movimento 5 Stelle e permetteranno di capire se Forza Italia reggerà all’urto, nella prima competizione in cui il leader Berlusconi non sarà candidato.
