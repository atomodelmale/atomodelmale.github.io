---
author: thesave
comments: true
date: 2015-05-28 19:12:40+00:00
layout: post
link: http://www.atomodelmale.it/2015/05/28/avengers-age-of-ultron/
slug: avengers-age-of-ultron
title: 'Avengers: Age of Ultron'
wordpress_id: 15703
categories:
- Azione
- Fantascienza
---

![](http://www.atomodelmale.it/wp-content/uploads/2015/05/Age-of-Ultron-000-203x300.jpg)Alcune volte fa bene riaffermare l'ovvio: [Avengers](http://www.atomodelmale.it/2012/05/01/the-avengers/), sogno bagnato di ogni Marvel-fan che si rispetti, ha sbancato lo sbancabile e glorificato nell'Regimpo (il mio personale Olimpo dei Registi) Joss Whedon, peso massimo di giocoliera cinematografica, riuscito nell'insperato compito di dare a tutti i co-protagonisti -- la maggior parte dei quali aveva all'attivo 1-2 film -- il giusto spazio, raccontando una storia piena di azione, risate e pathos (Q.B.).

Age of Ultron riprendere (quasi) lì dove eravamo arrivati con Avengers. I Nostri che le danno di Santa Ragione ai cattivoni. Sequenze strepitose e combo degne dei migliori wrestlers anni '90 comprese. Si scopre che il nemico è un certo von Strucker dell'[Hydra](http://www.atomodelmale.it/2011/07/31/capitan-america-il-primo-vendicatore/)... anzi, no, in realtà la vera minaccia è una coppia di gemelli geneticamente muta(n)ti per sconfiggere gli Avengers. E invece no, colpo di scena! Il vero nemico degli Avengers è Tony Stark che non sa fare gioco di squadra e... ok, forse ho capito, il nemico è un intelligenza artificiale che vuole distruggere il mondo ... giusto?

[caption id="attachment_15708" align="aligncenter" width="640"]![Tante palle in gioco](http://www.atomodelmale.it/wp-content/uploads/2015/05/Age-of-Ultron-001-1024x640.jpg) Tante palle in gioco[/caption]

Di carne sul fuoco, in Age of Ultron, ce n'è tanta. Molta più di quella del primo film. E così come ogni pallina in più esalta la performance di un esperto giocoliere, così aumenta anche il rischio di una rovinosa caduta di <del>pal</del> stile.



![Age of Ultron 002](http://www.atomodelmale.it/wp-content/uploads/2015/05/Age-of-Ultron-002-300x169.jpg)Nel caso di Age of Ultron lo spettacolo non è di certo rovinato, ma il risultato finale fallisce nel giustificare tutta quella carne al fuoco. Va detto, il film piacerà sicuramente tanto ai fan e quanto agli spettatori casuali. Come per Avengers, anche Age of Ultron ha azione e risate -- personalissimi momenti topici: la sequenza d'apertura, il party, Veronica, e quella citazione da Frankenstein.

![Age of Ultron 003](http://www.atomodelmale.it/wp-content/uploads/2015/05/Age-of-Ultron-003-300x167.jpg)Quello che stona è quel "dramma Q.B." al quale viene dedicata una parte considerevole del tempo su schermo, cercando di convincere il pubblico che quelli lì sono sì super-eroi, ma comunque umani che "tengono famiglia" (cit.) e hanno sentimenti -- Occhio di Falco, Hulk e Vedova Nera in primis. Il risultato di tutto questo intreccio sentimentale finisce per risultare forzato, benché possa contare sulle interpretazioni di Ruffalo, Johansson e Renner, e porta lo spettatore a pensare "saranno sinceri o è tutto una finta?". Nel primo caso, si potrebbe archiviare il caso come una sfortunata e non necessaria scelta di sceneggiatura, nel secondo, abile (ma evitabile?) sotto-trama per i prossimi film.

Tutto considerato, il vero nemico in Avengers: Age of Ultron non è, come suggerirebbe il titolo, il robottone cattivone, ma il primo film della serie. La maledizione di fare un lavoro dannatamente buono è che poi ti chiedono di farne un altro. E con quello non parti da zero, ma da dove avevi lasciato il pubblico 3 anni prima.

A conferma di ciò, all'uscita della pellicola Whedon si è detto stremato dall'impresa di filmare Age of Ultron, cedendo volentieri ciak e megafono del prossimo capitolo, Avengers: Infinity War - Part 1, ai fratelli Anthony e Joe Russo, registi del recente [Winter Soldier](http://www.atomodelmale.it/2014/03/30/captain-america-the-winter-soldier/).
