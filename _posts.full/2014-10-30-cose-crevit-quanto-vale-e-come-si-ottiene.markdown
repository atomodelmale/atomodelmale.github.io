---
author: Radio Rebelde
comments: true
date: 2014-10-30 18:17:43+00:00
layout: post
link: http://www.atomodelmale.it/2014/10/30/cose-crevit-quanto-vale-e-come-si-ottiene/
slug: cose-crevit-quanto-vale-e-come-si-ottiene
title: Cos'è Crevit? Quanto vale e come si ottiene
wordpress_id: 15081
categories:
- Internet
tags:
- Crevit. Bitcoin
- Fido
---

**![](http://www.atomodelmale.it/wp-content/uploads/2014/10/download.jpg)Crevit** si presenta come «moneta complementare» ma a ben vedere assomigliano più a dei buoni pasto che a dei bitcoin.
Il Crevit è una misura di scambio che non è convertibile in denaro, anche se a ogni Crevit viene dato il valore di un euro che si può utilizzare all’interno del circuito per scambiarsi beni e servizi.

**Come si ottengono dei Crevit?**
Chi vuole partecipare al sistema Crevit deve semplicemente registrarsi al sito. Con la registrazione si apre automaticamente anche un conto. A questo punto verrà concesso un fido in Crevit da ripagare entro 24 mesi operando all’interno del sistema vendendo beni o servizi e partecipando a programmi promozionali.

**Come guadagna Crevit?**
Ci sono due commissioni una relativa all’erogazione del fido e incide per il 5% della disponibilità anticipata, e una seconda che incide per il 2% e che viene addebitata al raggiungimento di un risultato e cioè quando un utente riceve un accredito da parte di un altro utente in moneta complementare. Ovviamente queste commissioni bisognerà pagarle in euro.

_Facciamo un esempio_
Una persona vuole comprare una maglia che costa 100 Crevit, che equivalgono a 100 euro, chiede un fido di 100 e lo ottiene pagando solo 5 euro a Crevit, con quei 100 euro acquista il giubbotto spendendo solo 5 euro. A Questo punto dovrà iniziare ad operare all’interno del sistema – vendendo beni o servizi e partecipando a programmi promozionali - per guadagnare i 100 Crevit da ridare a Crevit stesso. Una sorta di baratto con una spesa d'ingresso.



**Se non si riesce a coprire il fido?**
L’utente può mettere a disposizione un oggetto da vendere e che ha un valore sufficiente a coprire il debito, oppure sanare il debito in denaro attraverso piani di rientro: un Crevit vale un euro.

**E' uguale al Bitcoin?**

No. La differenza è sostanziale: il bitcoin viene registrato su memoria informatica e non è legato al fallimento di una singola società. Qui, invece, i crediti svaniscono con un fallimento.
