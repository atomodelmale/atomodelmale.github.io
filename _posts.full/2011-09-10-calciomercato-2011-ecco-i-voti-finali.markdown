---
author: Radio Rebelde
comments: true
date: 2011-09-10 14:51:22+00:00
layout: post
link: http://www.atomodelmale.it/2011/09/10/calciomercato-2011-ecco-i-voti-finali/
slug: calciomercato-2011-ecco-i-voti-finali
title: Calciomercato 2011. Ecco i voti finali.
wordpress_id: 10362
categories:
- Calcio
- Sport
tags:
- '2011'
- Calciomercato
---

![](http://www.atomodelmale.it/wp-content/uploads/2011/09/1764339063-298x300.jpg)Come promesso ecco a voi le pagelle finali di questa sessione di Calciomercato che ci ha regalato pochi colpi in entrata e molti in uscita. Vediamo chi è megliorato e chi ha perso voti rispetto alla prima metà dell'estate.

**ATALANTA** _Voto 5_

Lo scandalo del Calcioscommesse costerà ai bergamaschi 6 punti di penalizzazione, oltre al fatto di dover rinunciare all'uomo simbolo, Cristiano Doni. La salvezza sembra un'impresa assai ardua. Anche la campagna-acquisti è stata da retrocessione. Gli acquisti finali di Brighi e Cigarini hanno sicuramente alzato la media e messo a posto il centrocampo ma negli altri reparti è stato fatto troppo poco.

**BOLOGNA** _Voto 5,5_

Rispetto a fine luglio mi sento di dare un mezzo punto in più per l'acquisto di Diamanti che regalerà alla squadra quella fantasia che prima mancava. Tuttavia l'incidente su Viviano sarà difficile da dimenticare. Salvezza alla portata degli emiliani.

**CAGLIARI** _Voto 5,5_

Il prematuro esonero di Dondoni e la brutta questione Suazo fanno perdere al Cagliari mezzo punto.
Rui Sampaio, Sebastian Eriksson e Moestafa El Kabir saranno scommesse vincenti? In genere Cellino difficilmente sbaglia, speriamo per i tifosi sardi che ciò valga anche per quest'anno.

**CATANIA** _Voto 5_

Maxi Lopez sì e Silvestre no. Ci siamo lasciati circa un mese fa chiedendoci chi dei due sarebbe rimasto. Sono arrivati anche Suazo e Legrottaglie, tuttavia per salvarsi bisognerà lottare.

**CESENA** _Voto 6,5_

I romagnoli si confermano la squadra che più si è mossa nei "bassi fondi". Giusta a mio avviso la cessione di Giaccherini, ottimi gli ultimi acquisti di Eder e Martinez. Una salvezza tranquilla è alla portata degli uomini di Giampaolo.

**CHIEVO** _Voto 5,5_

Rispetto al mercato di luglio unica nota da segnalare il colpo Paloschi che se sarà retto dal fisico potrà finalmente far vedere le proprie potenzialità. Confermato quindi il voto e il giudizio del mese scorso.

**FIORENTINA** _Voto 4_

Disastro viola. Non solo per i pochi acquisti ma per come sono stati gestiti i vari Gilardino e Montolivo, dichiarati partenti per tutta l'estate e che infine sono rimasti. Il primo obiettivo stagionale sarà una salvezza tranquilla, poi si penserà.

**GENOA** _Voto 7_

Il Genoa si conferma anche nella seconda metà dell'estate tra le squadre che meglio hanno operato nel mercato. Caracciolo rappresenta una valida alternativa in attacco, Bovo una certezza in difesa. Anche le grandi dovranno fare attenzione al Grifone.

**INTER** _Voto 5_

Sarebbe stato un 6 ma l'errore su Forlan che non potrà giocare in Champions costa la sufficienza ai nerazzurri. Ottimo e a buon prezzo l'acquisto di Zarate. Il Milan rimane un gradino sopra ma se Gasperini riuscirà a trasmettere la giusta voglia, uno sgambetto ai cugini sarà più che possibile.

**JUVENTUS** _Voto 7_

La squadra sulla carta è molto competitiva. Il nuovo stadio aiuterà i bianconeri. Il problema è capire se siamo di fronte all'ennesima rifondazione o all'inizio di un progetto solido che riporterà in auge la vecchia Signora.

**LAZIO** _Voto 7,5_

Nella seconda metà del calciomercato è stato fatto poco. Ma dopo i fuochi d'artificio di giugno-luglio era difficile aspettarsi di meglio. Lottare per i primi 4 posti quest'anno non è utopia.

**LECCE** _Voto 4_

Mercato insulso. Interessante l'acquisto del baby Pasquato ma la salvezza appare un miraggio. L'esperienza di Oddo sarà utile ma l'organico non è da categoria.

**MILAN** _Voto 7,5_

Aquilani e Nocerino riempiono il vuoto lasciato Pirlo. La squadra è ancor più competitiva dell'anno scorso. Sarà ancora la squadra da battere in Italia ma per la Champions servirà una grande impresa.

**NAPOLI** _Voto 7_

Pandev è la classica ciliegina sulla torta. Il tricolore rimane un sogno, ma crederci non costa nulla. Il [girone di ferro](http://www.atomodelmale.it/2011/08/25/sorteggio-champions-girone-di-ferro-per-il-napoli-meglio-inter-e-milan/) di Champions lascia poche speranze nella competizione continentale. Ripetere la scorsa annata sarebbe già abbastanza, ovviamente l'obiettivo sarà fare meglio.

**NOVARA** _Voto 6_

Un mercato da categoria. Jeda, Kasami e Granoche danno esperienza ad una squadra giovane, piena di entusiasmo che potrà fare sicuramente bene nell'anno del ritorno in serie A. Sarà la sorpresa del campionato?

**PALERMO** _Voto 5_

Se la cessione di Pastore è stata il più grande colpo del mercato. Pochissimo è stato fatto in entrata e con un budget di 40 milioni di più si poteva fare. I siciliani dovranno rassegnarsi ad un campionato di secondo piano.

**PARMA** _Voto 6_

L'acquisto di Floccari da certezze all'attacco, ma la cessione di Borini e il mancato arrivo di Amauri ridimensionano il campionato del Parma. La squadra ducale potrà ambire ad una salvezza tranquilla ma niente più.

**ROMA** _Voto 8_

E’ sicuramente lei la regina del Calciomercato. Nella seconda metà del Calciomercato sono arrivati inoltre Fabio Borini, Fernando Gago, Simon Kjaer, Miralem Pjanic Daniel Osvaldo. Senza dimenticare che campioni del calibro di De Rossi e Boriello sono rimasti. Ora toccherà a Luis Enrique farà di questi nomi una squadra.

**SIENA** _Voto 6,5_

Mercato intelligente. Gli ultimi arrivati Mannini e Milanovic aiuteranno certamente alla salvezza della squadra toscana. La conferma in serie A appare più che possibile.

**UDINESE** _Voto 7_

L'eliminazione dai preliminari di Champions ha smorzato un pò l'entusiasmo della squadra friuliana tuttavia la politica dei giovani non è stata mutata. Non è da escludere l'esplosione di nuovi talenti dal vivaio dell'Udinese.

Non mi resta che augurarvi un buon Campionato a tutti!
