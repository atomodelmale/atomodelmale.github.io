---
author: thesave
comments: true
date: 2012-10-27 08:05:36+00:00
layout: post
link: http://www.atomodelmale.it/2012/10/27/ipad-mini-mini-formato-e-maxi-prezzato/
slug: ipad-mini-mini-formato-e-maxi-prezzato
title: iPad Mini, mini-formato e maxi-prezzato?
wordpress_id: 12179
categories:
- Tech &amp; Hacks
tags:
- Apple
- iPad
- Tablet
---

Oggetto di speculazioni e rumors, presentato da Apple il 23 Ottobre, fa già capolino nelle wish list natalizie. Signore e signori l'**iPad Mini**.


### Come l'iPad, ma Mini


![](http://www.atomodelmale.it/wp-content/uploads/2012/10/iPad-Mini-300x139.jpg)Ormai è una tradizione, Apple, dopo aver snobbato i rivali per i loro device o troppo piccoli o troppo grandi, se ne esce con un'idea "rivoluzionaria", **reinventando l'acqua calda**, però più leggera e sottile degli altri e con il rivestimento in alluminio anodizzato e vetro, mica pizza e fichi.


### Sotto il cofano


Detto in breve? L'iPad mini è fondamentalmente un **iPad 2 compresso ai minimi termini**.

Affermazione confermata dal fatto che, sotto il cofano della bestiola miniaturizzata, batte lo stesso "cuore" del iPad 2, il **processore A5**. Inoltre anche la dotazione di **memoria virtuale** (RAM) sembra essere la stessa dell'augusto antenato, **512MB.**


### Schermo


La faccenda è controversa.

![](http://www.atomodelmale.it/wp-content/uploads/2012/10/iPad-Mini-4-244x300.jpg)Anche se "mini", l'iPad ha uno schermo **0.9 pollici più grande dei dispositivi della stessa categoria** -- e.g. il Nexus 7 di Google. Da uno schermo più grande (**7.9 pollici**) ci si aspetterebbe una risoluzione maggiore, soprattutto considerando la qualità dei retina display, ormai divenuti marchio di fabbrica per Apple.

Al contrario, l'iPad mini non monta uno schermo retina e la sua **risoluzione** rimane la stessa dell'iPad 2, cioè **1024x768**, ben lontana della stratosferica 2048x1536 di **iPad** 3 e** 4**. (Ebbene si, intanto che c'era, oltre all'iPad Mini, Apple ha sfornato una nuova versione dell'iPad. La quarta per la precisione. Se ne sentiva il bisogno? Non saprei.)

Piccola nota positiva: i nuovi schermi avranno l'interessante capacità di **riconoscere quando il pollice viene** semplicemente** "appoggiato" sullo schermo**, evitando di rilevarne i movimenti.




### Misure alla mano


Come l'ammiraglio iPhone 5, anche l'iPad mini vanta una pregevole **scocca in alluminio anodizzato** e lo **schermo in vetro**.

Peso e spessori da record -- per la categoria -- con** 308 grammi** racchiusi in appena **7.2 millimetri** di spessore.


![](http://www.atomodelmale.it/wp-content/uploads/2012/10/iPad-Mini-2-1024x140.jpg)





### Fotocamere, connettività e batteria


![](http://www.atomodelmale.it/wp-content/uploads/2012/10/iPad-Mini-3-180x300.jpg)Il comparto fotografico attinge a piene mani dagli ultimi modelli della Mela, con una bella **FaceTime HD frontale** (1.2 Megapixel) e una **5 megapixel sul retro**.

Oltre agli -- ormai -- standardizzati **Wi-Fi 802.11a/b/g/n** e il **Bluetooth 4.0**, l'iPad Mini può vantare il supporto della tecnologia **LTE** (nei modelli Wi-Fi + cellular).

Anche l'iPad Mini è dotato del nuovo connettore **Lightning** e rispetta il tradizionale standard di** 10 ore di autonomia** (con uso Wi-Fi per il web, vedere filmati o ascoltare musica).


### Modelli e prezzi


Seguendo la regola vincente dei tre, anche l'iPad mini viene venduto in **due colori** (bianco e nero) e **3 modelli da 16, 32 e 64GB**, con la possibilità di comprare quelli dotati di tecnologia LTE. I prezzi vanno da **329$, 429$** e **529$** per i modelli Wi-Fi e **359$, 559$** e **659$** per gli LTE-enabled.


### Successo o cagata pazzesca?


Diciamoci la verità, confrontando le **mere prestazioni hardware**,** l'iPad Mini costa caro**.

Con un prezzo iniziale di 329$ per la versione base da 16GB e la sola connettività Wi-Fi, **l'iPad Mini costa 80$ in più del diretto rivale Nexus 7**.

Va detto che, benché il "mini" di Google abbia un quantitativo di RAM ed una risoluzione -- seppur con uno schermo più piccolo -- maggiori, è anche 32g più pesante, 3.3mm più spesso, con rivestimento in plastica. Inoltre monta solo una fotocamera HD frontale ed è sprovvista di quella sul retro.

Tutto questo giustifica un **premium price maggiorato**, ad esempio, **di 80$** rispetto ai rivali? Secondo il sottoscritto si e **sicuramente l'iPad Mini sarà un successo**, confermato dagli acquisti natalizi.

Il perché lo si può trovare in tanti elementi, tra i quali le schiere di Apple aficionados che non vedono l'ora di comprarsi il nuovo gingillino della Mela, i genitori che vogliono fare un regalo "non troppo impegnato" ai figli, e tutti i consumatori in cerca di un iPad "da tasca".

In più si deve considerare il prezioso -- per Apple --** ambiente generato dall'App Store e iOS**, che, per ora, è lo stato dell'arte per i dispositivi mobili.

Insomma, saranno pure 80$ in più, ma penso che, per un mercato abituato agli esorbitanti prezzi a cui vengono venduti iPad e iPhone, **l'iPad Mini andrà ad occupare un'ulteriore nicchia** che Apple aveva lasciato "scoperta".

Appuntamento a Natale 2012.
