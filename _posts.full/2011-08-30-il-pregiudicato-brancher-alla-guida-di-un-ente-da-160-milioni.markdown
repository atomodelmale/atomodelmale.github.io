---
author: Radio Rebelde
comments: true
date: 2011-08-30 19:36:05+00:00
layout: post
link: http://www.atomodelmale.it/2011/08/30/il-pregiudicato-brancher-alla-guida-di-un-ente-da-160-milioni/
slug: il-pregiudicato-brancher-alla-guida-di-un-ente-da-160-milioni
title: Il pregiudicato Brancher alla guida di un ente da 160 milioni.
wordpress_id: 10135
categories:
- Governo
- Politica
tags:
- Brancher
- Organismo di indirizzo
- Silvio Berlusconi
---

![](http://www.atomodelmale.it/wp-content/uploads/2011/08/aldo-brancher-e-silvio-berlusconi-300x176.jpg)Tagli, tagli, tagli... ma non per la Casta.

Pronti **160 milioni** per la creazione di un nuovo ente parastatale.

Secondo il settimanale _**L'Espresso**_ Berlusconi e Tremonti hanno firmato un decreto per la nascita di un ente parastatale: l'**Organismo di indirizzo (Odi)** per la tutela e la promozione di progetti per i comuni del Nord.

Alla presidenza nominato il deputato ed ex ministro Aldo Brancher, condannato poche settimane fa in via definitiva per ricettazione e appropriazione indebita e di recente tirato in ballo anche dall’imprenditore Di Lernia nello scandalo delle tangenti per l’assegnazione delle commesse di Enav e Selex.


“_L’ente_ – scrive il settiminale – _si chiama Odi ed è stato istituito il 14 gennaio 2011 con un apposito decreto firmato nientemeno che da Silvio Berlusconi e Giulio Tremonti_.” Richiamandosi a una norma “nascosta” nella finanziaria del 2010 (l’articolo 2, comma 107, lettera h’), il presidente del Consiglio e il ministro dell’Economia “_autorizzano_ – continua L’Espresso – _la spartizione di 160 milioni tondi entro la fine di quest’anno. I soldi sono destinati ai soli comuni veneti e lombardi delle fasce di confine con Trento e Bolzano_”, per frenare “_la mini-secessione dei centri di montagna che progettavano di abbandonare le regioni padane per entrare nelle ricche province a statuto speciale_”. Il tutto viene a galla proprio ora, nei giorni in cui si discute delle modifiche alla monovra che mette pesantemente le mani nelle tasche degli italiani.

Aldo Brancher è stato anche uno dei Ministri con il mandato più breve della storia: nel giugno dello scorso anno ebbe la delega per l’attuazione del federalismo. All’epoca era sotto processo per i fatti relativi alla scalata Antonveneta e si avvalse della legge sul legittimo impedimento per non presentarsi in udienza. Solo dopo molte polemiche e la censura del Capo dello Stato Giorgio Napolitano Brancher si era dimesso, il 5 luglio dello scorso anno, esattamente 17 giorni dopo la sua nomina.

Visto che Silvio un posto lo trova a tutti!
