---
author: Radio Rebelde
comments: true
date: 2010-06-27 21:22:04+00:00
layout: post
link: http://www.atomodelmale.it/2010/06/27/programma-della-notte-rosa-2010/
slug: programma-della-notte-rosa-2010
title: Programma della Notte Rosa 2010.
wordpress_id: 7586
categories:
- Festività
- Italia
- Società
tags:
- '2010'
- Cesenatico
- Notte Rosa
- Rimini
---

![](http://www.atomodelmale.it/wp-content/uploads/2010/06/notte-rosa-2010-211x300.jpg)Con il 2010 la **Notte Rosa** giunge alla sua 5a edizione, e come migliore opportunità non ci poteva essere che quella dell'anniversario della Dolce di Vita di Federico Fellini, il famoso Film che quest'anno festeggia i 50 anni dalla sua prima proiezione. La spumeggiante manifestazione della Riviera Romagnola si svolgerà nella notte tra il 2 e il 3 luglio, tenendo accesa tutta la riviera, dal Delta del Po fino a Cattolica e dintorni.

A** Rimini **ad aprire la Notte Rosa venerdì alle 22, ci saranno il vincitore di X Factor Marco Mengoni (Piazzale Fellini) e gli Afterhours, (Corte degli Agostiniani) che daranno vita ad un concerto dedicato a Ennio Flaiano (autore della sceneggiatura de La Dolce Vita assieme a Fellini) con Enrico Vaime. A mezzanotte, in Piazzale Fellini, salirà sul palco il coroner Mario Biondi, mentre Nicola Piovani si esibirà all’alba sulla spiaggia di Rimini Terme con un concerto dedicato ai brani scritti per il cinema. Sempre all’alba, sulla spiaggia di levante di **Cesenatico**, appuntamento con le sonorità celtico-irlandesi dei Green Clouds. Gli amanti del jazz, invece, potranno recarsi all’Arena della Regina a **Cattolica**, con il Trio Movie e le loro melodie legate al grande schermo; per gli appassionati di lirica il maestro Riccardo Muti al Teatro Alighieri di Ravenna dirigerà l’Orchestra Giovanile Luigi Cherubini e il Vienna Philharmonia Choir.<!-- more -->



Spazio alla canzone italiana d’autore a **Misano Adriatico, Bellaria e San Mauro Mare**, dove si esibiranno rispettivamente Samuele Bersani, Edoardo Bennato e Andrea Mingardi; per «Radio Bruno Estate» in piazza a **Cesenatico** si altereranno sul palco gli Zero Assoluto, i Sonohra e Povia. Musica anche sabato 3 luglio, con Malika Ayane, Nina Zilli e Giuliano Palma in Piazzale Roma a **Riccione** per la serata di Radio Deejay condotta da La Pina e domenica 4 con Markus Stockhausen, figlio del grande compositore tedesco Karl-Heinz, che alla Corte degli Agostiniani di Rimini proporrà il suo moving sound con la clarinettista Tara Bouman.

**Non solo musica.** A **Cattolica** il comico Stefano Masciarelli terrà un one man show assieme a una live band di nove elementi. Ancora piazzale Roma a Riccione ospiterà lo spettacolo FireFly dell’Evolution Dance Theatre dell’ex-Momix Antony Heinl. In Piazzale Caravaggio a **Lido di Spina **tante risate con lo spettacolo di Dario Ballantini da Striscia la Notizia, con i suoi mille personaggi e a seguire Duilio Pizzocchi. **Sabato 3 ancora risate all’arena del 105 Stadium di Rimini** con «Notte Rosa Ridens», spettacolo comico con Paolo Cevoli, Giuseppe Giacobazzi, Giovanni Vernia, Andrea Vasumi, Fabrizio Fontana mentre Catherine Spaak sarà la protagonista, alla Corte degli Agostiniani, del concerto-reading dedicato al Piccolo Principe.
