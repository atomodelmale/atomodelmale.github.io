---
author: Radio Rebelde
comments: true
date: 2011-11-19 12:03:16+00:00
layout: post
link: http://www.atomodelmale.it/2011/11/19/il-programma-di-monti-per-salvare-litalia/
slug: il-programma-di-monti-per-salvare-litalia
title: Il programma di Monti per salvare l'Italia.
wordpress_id: 10841
categories:
- Governo
- Italia
- Politica
tags:
- Mario Monti
---

[![](http://www.atomodelmale.it/wp-content/uploads/2011/11/Mario-Monti-480x321-300x200.jpg)](http://www.atomodelmale.it/wp-content/uploads/2011/11/Mario-Monti-480x321.jpg)Dovremo aspettare la prossima settimana per sapere nel dettaglio il **piano Monti** per rilanciare e salvare l'Italia.

Tuttavia sono già chiari quelli che saranno i punti centrali del suo programma.

**Riforma delle pensioni.**

La grande riforma al centro di tutti i programmi di governo degli ultimi ventanni, ma che nessun esecutivo ha ancora avuto il coraggio di affrontare.

Ecco la ricetta Monti in materia previdenziale:



	
  * Adozione del metodo contributivo, nella forma pro rata, per tutte le pensioni;

	
  * Superamento dei pensionamenti di anzianità magari con l'adozione di un sistema flessibile di uscite (forse con una forbice 62-67 o 70 anni ancorata a un meccanismo di incentivi-disincentivi;

	
  * Eliminazione delle aree di privilegio, come quelle riservate ai fondi speciali;

	
  * Riorganizzazione degli enti previdenziali con la nascita del super-Inps.



**Riforma Fiscale**

Con l'aumento del prelievo sui consumi e sui patrimoni si potrà ridurre la pressione fiscale su lavoratori e imprese.
In sintesi: aumento dell'Iva e delle accise; introduzione di una patrimoniale sulle grandi ricchezze accumulate; il ritorno dell'Ici sulla prima casa, con una rivisitazione dei valori catastali per adeguare l'imponibile degli immobili a fronte di minori trattente negli stipendi.

**Infrastrutture, incentivare i capitali privati**

Per il rilancio delle infrastrutture, obiettivo prioritario che resta nel passaggio da un Governo all'altro, Mario Monti e il ministro Corrado Passera ripartiranno là dove hanno chiuso Silvio Berlusconi e Giulio Tremonti: incentivare i capitali privati a intervenire nel finanziamento delle opere grandi e piccole.

**Professioni, riordino attuando la legge di stabilità**
La legge di Stabilità appena approvata ha formalmente eliminato ogni riferimento all'uso dei tariffari come «parametri di riferimento» per la pattuizione del compenso tra professionista e cliente. In pratica, la determinazione dovrà essere svincolata da qualunque tariffario minimo.
