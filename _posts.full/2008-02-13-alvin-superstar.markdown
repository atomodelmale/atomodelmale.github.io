---
author: Il Gorgonauta
comments: true
date: 2008-02-13 20:27:09+00:00
layout: post
link: http://www.atomodelmale.it/2008/02/13/alvin-superstar/
slug: alvin-superstar
title: Alvin Superstar.
wordpress_id: 933
categories:
- Animazione
- Blog
- Cinema
- Commedia
tags:
- Alvin
---

**Trama**. 3 scoiattoli canterini (Alvin, Simon e Theodore) si ritrovano negli studi della Jett Records a Los Angeles dopo che il loro albero è stato tagliato e trasportato nel palazzo per essere addobbato con le decorazioni natalizie. Qui per caso incrociano Dave Seville, un cantautore che non riesce a sfondare nel mondo della musica e che cerca di ricucire i rapporti con la sua ex ragazza, nonché vicina di casa, Claire. Il primo incontro tra l'uomo e i 3 animaletti non è dei migliori, ma subito Dave, dopo averli sentiti cantare stringe con loro un patto : essi potranno vivere in casa ma in cambio dovranno cantare le sue canzoni. Ben presto questo mero rapporto di lavoro, questo compromesso si trasforma in qualcosa di più, sopratutto per i 3 giovani scoiattoli. E anche Dave, ben presto, capirà quanto i nuovi coinquilini sono importanti per lui.

<!-- more -->


![](http://www.atomodelmale.it/wp-content/uploads/2008/10/alvin-300x228.jpg)**Recensione**.  Alvin, Simon e Theodore, in altri parole **I CHIPMUNKS**, ideati nel 1958 da Ross Bagdasarian, Sr. Dopo tanti successi e 2 serie di cartoni animati i 3 scoiattoli arrivano sul grande schermo con il titolo italiano di Alvin Superstar. Con la loro simpatica voce parlano, combinano disastri e cantano, imperversando per tutto il film. Perché i 3 sono i principali e unici protagonisti della pellicola e sui loro caratteri, sulle loro differenze e particolarità è concentrata tutta l'attenzione. Abbiamo così Alvin, lo strafico (come si definisce lui stesso), Simon , il cervellone e Theodore, il sentimentale del gruppo (e quello più dolce e tenero, sotto tutti i punti di vista). Dall'altro lato ecco Dave, un uomo che non riesce a concludere apparentemente nulla, e Ian, il perfido affarista della Jett Records, che vede nei 3 scoiattoli solo il successo del momento (da sfruttare, inoltre, a suo vantaggio) mentre Alvin & Company, cercano sopratutto una famiglia, una nuova casa. Il film da parte sua scorre bene e velocemente, i 3 scoiattoli sono realizzati egregiamente e consegnano allo spettatore scene spassose e da cineteca. La canzone _Bad Day_ di D.Powter interpretata dai chipmunks, da sola, vale la visione. Per il resto la pellicola insegna a privilegiare una vita sana e serena, lontana dagli eccessi e dalla frenesia, anche se è evidente che lo scopo primario è divertire il pubblico. Ancora tante canzoni animano lo schermo e questa atmosfera gioviale, canterina rende il tutto ancora più divertente. Un sequel, già annunciato, testimonia il successo del film.


Che dire di più.. come direbbe Dave...




_ALVINNNNNNNNNNN!!!!!!!!!!_




Il Gorgonauta.
