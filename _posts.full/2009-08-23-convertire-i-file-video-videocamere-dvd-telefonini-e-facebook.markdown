---
author: thesave
comments: true
date: 2009-08-23 11:15:50+00:00
layout: post
link: http://www.atomodelmale.it/2009/08/23/convertire-i-file-video-videocamere-dvd-telefonini-e-facebook/
slug: convertire-i-file-video-videocamere-dvd-telefonini-e-facebook
title: 'Convertire i file video: videocamere, DVD, telefonini e Facebook'
wordpress_id: 5406
categories:
- Facebook
- Internet
- Social Network
- Tech &amp; Hacks
tags:
- Cellulari
- Conversione
- DVD
- HD
- Video
---

![facebook](http://www.atomodelmale.it/wp-content/uploads/2009/01/facebook-300x219.png)Nella sempre più interconnessa società di oggi fatta di fibre ottiche, messaggi istantanei e social networks, **condividere pensieri e sentire gli amici non basta più**: chi siete se non avete sul vostro profilo almeno un centinaio di foto che vi ritraggono in improbabili pose insieme alla vostra allegra combriccola?!

Se avete inondato i vostri amici delle foto della vostra ultima vacanza, ma **non sapete come inviargli il filmino** delle vostre imprese, questa è la guida che stavate aspettando!

**Tutti i formati del mondo +1**

![Dispositivi](http://www.atomodelmale.it/wp-content/uploads/2009/08/Dispositivi-150x113.jpg)Oggi giorno gli strumenti per riprendere il mondo che ci circonda sono principalmente tre: **videocamera**, **fotocamera **e **telefonino**. I tre magnifici utensili - che a lungo andare si fonderanno in un unico dispositivo - hanno a loro volta una miriade di supporti e metodi diversi per salvare le nostre preziose registrazioni:



	
  * **Videocamere** - le videocamere attualmente in commercio registrano su **SD **(le schede di memoria delle macchine fotografiche), **HD **interno**, miniDV** (le cassettine digitali a nastro) e **DVD**. A seconda del supporto di registrazione su cui la videocamera immortala le nostre riprese ci troveremo ad utilizzare formati diversi:

	
    * **![MiniDV](http://www.atomodelmale.it/wp-content/uploads/2009/08/MiniDV-150x116.jpg)MiniDV e Digital Video** - è il formato più diffuso, nato più di 10 anni fa e standard delle registrazioni amatoriali e semi-professionali. Per portare sul disco del nostro computer il video girato avremo bisogno di un** cavetto FireWire** (e per alcuni modelli USB) e di un **programma per la cattura del filmato**.


<!-- more -->
	
    * **![DVD](http://www.atomodelmale.it/wp-content/uploads/2009/08/DVD-150x150.png)DVD **e **MPEG-2** - perché passare ore ed ore tra cavi, pulsanti e monitor per avere il nostro video, quando possiamo comprarci una bella videocamera che a fine giornata ci ha già **prodotto un bel DVD** **con le nostre riprese**. Non c'è bisogno che vi spieghi come riprodurre i DVD giusto? Ma sappiate che al contrario del formato DV avrete qualche rogna in più se vorrete modificare il filmato e scaricarlo sul vostro computer.

	
    * **![SD](http://www.atomodelmale.it/wp-content/uploads/2009/08/SD-150x150.png)HD interno, SD** e **MPEG-4** - le telecamere più sbarazzine e trendy sono dotate di questo sistema di salvataggio su Hard-Disk o su Secure Digital, ci permettono di ottenere la nostra registrazione **direttamente su file**, pronto per essere scaricato sul disco fisso del nostro computer.




	
  * **Fotocamere** - benché la parola "fotocamera" non includa alcun riferimento al porter filmare dei video,** le ultime fotocamere digitali in commercio permettono di registrare filmati** più o meno lunghi sulle nostre SD. Una volta a casa, basta attaccare la nostra fotocamera al computer tramite l'apposito **cavo USB **e ritroveremo i video insieme alle nostre foto. Come per le telecamere, anche le fotocamere digitali che registrano video utilizzano in formato **MPEG-4** ma le registrazioni sono solitamente di qualità inferiore ad una normale videocamera.

	
  * **![MicroSD](http://www.atomodelmale.it/wp-content/uploads/2009/08/MicroSD.png)Telefonini** - che italiani si è se non si ha un telefonino?! E che telefonino è se non fa i filmati?!?! Che rimangano sulla **memoria del cellulare** o sulla ormai irrinunciabile schedina **microSD, **i nostri cellulari registrano migliaia di fotogrammi ogni secondo: per la diffusione dei dispositivi, la praticità e la comodità d'uso sono **i video più presenti su Internet** (YouTube docet), la loro **qualità è tutt'altro che magnifica** (solitamente registrati in **3GP**,**** un evoluzione del MPEG-4), ma anche sgranati, sfuocati e rimbombanti sono perfetti per registrare le caxxate con gli amici.


**Dal supporto al computer**

Come dicevo prima, **vari supporti e formati implicano modi diversi **per riuscire a portare i video sui nostri computer, prima di poterli caricare su YouTube o Facebook. Analogamente a quanto riportato sopra, vediamo i metodi poter ottenere le nostre agognate riprese sotto forma di file:



	
  * **![icon_mpeg4](http://www.atomodelmale.it/wp-content/uploads/2009/08/icon_mpeg4.gif)Telefonini **e **Fotocamere** - tre parole, Universal Serial Bus o più comunemente **USB**: attaccando i nostri dispositivi al computer troveremo al loro interno (più o meno facilmente) i **video già pronti **sotto forma di file per caricarli sul web. Solitamente i filmati fatti con le fotocamere sono più "**pesanti**" (in termini di MegaByte occupati) rispetto a quelli dei cellulari e per questo motivo **possono richiedere più tempo per essere caricati** sui siti web: sta a voi decidere se **ricomprimerli **tramite un programma (di cui parlerò in seguito) o aspettare con pazienza il lungo caricamento.

	
  * **Videocamere **- qui il discorso si allunga molto a seconda dei supporti e dei formati utilizzati, ma cercherò di tenerlo il più breve possibile:

	
    * **![AVI_icon](http://www.atomodelmale.it/wp-content/uploads/2009/08/AVI_icon.gif)MiniDV e Digital Video** - come dicevo sopra, la **praticità di montaggio ed editing** dei video registrati su MiniDV, cozzano con la **lunga trafila di operazioni **da fare per ottenere il nostro filmato su file, pronto per il caricamento. Innanzitutto dobbiamo dotarci di un **cavo **adatto per connettere il computer alla videocamera - assicurandoci che il nostro elaboratore sia dotato della presa corrispondente; stabilita la connessione tra i due dispositivi avremo bisogno di un **programma per la cattura del video** in formato DV: se con la videocamere non era incluso il programma apposito o lo trovate troppo complicato da usare, potete sempre utilizzare i programmi integrati nei sistemi operativi più diffusi come il **Movie Maker** di **Windows **o **iMovie **di **MacOS**. Entrambi i programmi permettono di scaricare i video sul proprio computer, di tagliarli, aggiungere tracce audio e di convertirli nei formati più diffusi.

	
    * **HD interno, SD e MPEG-4** - analogamente a quanto detto sulle fotocamere, le videocamere che salvano su disco interno o su SD creano direttamente i file di cui abbiamo bisogno senza la necessità di importarli su computer e convertirli in altri formati.

	
    * **![VLC_vob](http://www.atomodelmale.it/wp-content/uploads/2009/08/VLC_vob.png)DVD e MPEG-2**: e qui son dolori, se avere il DVD già pronto è il **massimo della praticità**, portare i file registrati su computer può rivelarsi una **lunga **(ed in alcuni casi infruttuosa) **battaglia**: al contrario dei filmati salvati su file o su nastro, i DVD registrano i **video suddivisi in più file** (VOB IFO e BUP) che devono essere **letti, riassemblati e convertiti** in un file leggibile direttamente da computer. Benché di per sé l'operazione non sia di difficile realizzazione, richiede l'utilizzo di un **programma **apposito **che** "**rippi**" - to rip, copiare audio e video da un supporto al disco fisso - i filmati presenti sul DVD e li assembli in uno unico: di programmi che fanno questa operazione ce ne sono a bizzeffe tra cui il pluridecorato (e prezzolato) [**DVDFab**](http://www.dvdfab.com/) e gli altrettanto validi e gratuiti [**HandBrake **](http://handbrake.fr/)e [**Format Factory**](http://www.formatoz.com/).





**Finalmente sul web**

![YouTube](http://www.atomodelmale.it/wp-content/uploads/2009/08/YouTube-231x300.png)Dopo oltre 1000 parole (da parte mia) e molti accidenti mandati al computer (da parte vostra), **finalmente abbiamo il tanto agognato filmato sull'elaboratore**: non ci resta che** caricarlo sul nostro profilo **- YouTube, Google Video o Facebook che sia - e spedire il link a tutti i nostri amici!

Un momento però, non correte subito ad aprire i vostri browser, nella maggior parte dei casi **i filmati ottenuti sono molto grossi**: un normale filmato con risoluzione standard (720x576 o 640x480) da MiniDV, DVD o fotocamera pesa sui **15/20MB al minuto**, per **un filmato di 3 minuti** corrisponde ad un peso di 45/60MB che con una normale connessione ADSL da 7Mbit **impiegherebbe dai 16 ai 21 minuti** per essere caricato, con conseguente rallentamento della connessione.

Se perdere 20 minuti per caricare un video di 3 non è un problema, lasciate pure che il vostro browser faccia tutto il lavoro sporco per voi, ma **se il video invece che durare appena 3 minuti ne dura 15, siate pronti ad aspettare quasi 2 ore! **Per fortuna in nostro soccorso tornano quei programmi di cui ho parlato poco prima.

Sia DVDFab che HandBrake che Format Factory (ma anche tantissimi altri) permettono di codificare i nostri filmati in formato **MP4 **(quello di YouTube per intenderci) che, a discapito di una qualità inferiore del video, permettono di ottenere dei file molto più piccoli: il nostro filmato di **3 minuti** convertito in MP4 richiederebbe solamente **12MB** di spazio (4MB per minuto) ed **appena 5 minuti** per essere caricato.

Dopo questa - tutt'altro che - breve infarinatura di formati video, conversioni e caricamenti sul web, non vi resta che **filmare voi e i vostri amici e sperimentare quanto imparato** nelle righe sopra.

**Buon Divertimento!**
