---
author: Il Gorgonauta
comments: true
date: 2015-05-29 13:40:28+00:00
layout: post
link: http://www.atomodelmale.it/2015/05/29/regionali-resa-nota-la-lista-degli-impresentabili/
slug: regionali-resa-nota-la-lista-degli-impresentabili
title: Regionali, resa nota la lista degli impresentabili
wordpress_id: 15719
categories:
- Elezioni
- Politica
- Società
tags:
- Regionali
---

![elezioni_regionali](http://www.atomodelmale.it/wp-content/uploads/2015/05/elezioni_regionali-300x225.jpg)La commissione parlamentare Antimafia presieduta da Rosy Bindi ha reso nota la lista dei candidati 'impresentabili' alle prossime regionali. La lista è composta da 16 nomi, di questi 12 sono candidati  in Campania, i restanti 4 in Puglia. Tra tutti gli "impresentabili", spiccano il candidato presidente del Pd Vincenzo De Luca e Alessandrina Lonardo, Forza Italia, moglie dell'ex ministro Clemente Mastella. Entrambi si candidano per la regione Campania dove 8 candidati impresentabili sono con Caldoro, gli altri 3 figurano nelle liste civiche che corrono nel centrosinistra.

La Bindi, in conferenza stampa, ha parlato di "lavoro lungo e scrupoloso" e ha poi aggiunto: "Nessuna interferenza con la campagna elettorale, impresentabili non vuol dire che sono ineleggibili".


Questi i nomi individuati dall'Antimafia: il candidato presidente del Pd **Vincenzo De Luca**, **Antonio Ambrosio** di Forza Italia, **Luciano Passariello** di Fratelli d'Italia, **Sergio Nappi** di Caldoro presidente,**Fernando Errico** di Ncd, **Alessandrina Lonardi** di Forza Italia, **Francesco Plaitano** di Popolari per l'Italia, **Antonio Scalzone** e **Raffaele Viscardi **entrambi di Popolari per l'Italia. Poi: **Domenico Elefante** di Centro democratico-Scelta civica; **Carmela Grimaldi** della lista Campania in rete e **Alberico Gambino** della lista Meloni Fdi.

A questi si aggiungono i 4 nomi della Puglia già resi noti e poi ufficializzati: Giovanni Copertino, Fi, nella lista della Poli Bortone; Fabio Ladisa, nella lista "Popolari per Emiliano"; Massimiliano Oggiano, lista "Oltre con Fitto" e Enzo Palmisano, lista Movimento politico per Schittulli, Area popolare.
