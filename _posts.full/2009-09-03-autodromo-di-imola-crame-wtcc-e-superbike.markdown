---
author: Il Gorgonauta
comments: true
date: 2009-09-03 12:00:23+00:00
layout: post
link: http://www.atomodelmale.it/2009/09/03/autodromo-di-imola-crame-wtcc-e-superbike/
slug: autodromo-di-imola-crame-wtcc-e-superbike
title: 'Autodromo di Imola : Crame, Wtcc e Superbike. '
wordpress_id: 5528
categories:
- Imola e Dintorni
- Sport
tags:
- Autodromo
- Motociclismo
---

Si prepara un **settembre** ricco di appuntamenti per l'**autodromo** di Imola per tutti gli appassionati di 2 e 4 ruote e non solo. Si comincia subito il primo fine settimana con il Sara racing weekend, poi dall'11 al 13 il mercatino dell'usato del **Crame**, dal 18 al 20 il **Wtcc** ossia il campionato Mondiale Turismo ed infine dal 25 al 27 il Campionato Mondiale **Superbike**, l'evento più atteso.![autodromo-imola](http://www.atomodelmale.it/wp-content/uploads/2008/10/autodromo-imola-300x229.jpg)

Per la mostra scambio del Crame si attendono almeno 40.000 persone mentre un nuovo ingresso pedonale alla variante alta sarà a disposizione del pubblico. Per quanto riguarda il Wtcc invece, questo manterrà l'ingresso gratuito.

Infine la Superbike, con una madrina ufficiale d'eccezione, ossia Belen Rodriguez. Prima della gara poi la festa, sabato 26 settembre in piazza Matteotti dalle 20.30, in onore del pilota Troy Bayliss e della sua Ducati, trionfatore a Imola e vincitore del titolo nel 2006.

Se quindi il futuro della Formula 1 ad Imola rimane sospeso lo stesso non si può dire delle 2 ruote, molto attese. Sulla pista d'altronde si sono fatti molto lavori, dalla variante prima del rettilineo, all'aumento delle vie di fuga e all'installazione di barriere anti rumore.

<!-- more -->


L'autodromo, almeno a settembre, torna così a riempirsi di vita e ad essere per i cittadini imolesi un importante punto di riferimento e luogo di interesse. Meglio di niente.
