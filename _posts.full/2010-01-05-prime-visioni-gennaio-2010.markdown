---
author: Il Gorgonauta
comments: true
date: 2010-01-05 23:17:14+00:00
layout: post
link: http://www.atomodelmale.it/2010/01/06/prime-visioni-gennaio-2010/
slug: prime-visioni-gennaio-2010
title: 'Prime visioni : gennaio 2010.'
wordpress_id: 6385
categories:
- Cinema
- Prime Visioni
tags:
- '2010'
---

E' passato Natale e S.Stefano, è incominciato un nuovo anno ma le sale cinematografiche italiane sono pronte a proporre nuovo gustose pellicole. Già il 1 gennaio (ma in realtà disponibile fin dal 30 dicembre 2009) un film potrà conquistare i nostri cuori raccontando lo stretto legame che unisce un cane e il suo padrone. Eccovi servito**_ Hachiko - il tuo migliore__ amico_**, con Richard Gere.[![](http://www.atomodelmale.it/wp-content/uploads/2010/01/Rec-2-226x300.jpg)](http://www.atomodelmale.it/wp-content/uploads/2010/01/Rec-2.jpg)

Il successivo fine settimana (8/01) quanti amano la commedia made in Italy potranno vedere la nuova opera di Carlo Verdone, dal titolo **_Io, loro e Lara_**. L'attore romano interpreta il ruolo di un prete missionario in crisi spirituale ritornato da poco in Italia e costretto a fare i conti con la propria eccentrica famiglia e la bella Lara (Laura Chiatti). Mentre **_Il mondo dei replicanti_** invece ci propone un futuro dominato da robot e cloni dove un agente dell'FBI (Bruce Willis) deve risolvere il mistero che si cela dietro la morte di un giovane,**_ [Rec] 2_** ci riporta nella terrificante casa infestata da orride creature già protagonista del primo episodio.

Il terzo week end del mese (15/01) ecco **_Avatar_**, l'atteso Kolossal firmato James Cameron. In un futuro imprecisato gli uomini scoprono il pianeta Pandora, ricco di preziosi minerali. Per averli tuttavia dovranno lottare la popolazione indigena del nuovo mondo, i Na'vi.

<!-- more -->


Il quarto venerdì del mese (22/01) **_Nine _**ci proporrà un regista alle prese con numerose donne, dalla madre all'amante, dalla moglie alla propria musa ispiratrice. Il tutto con un cast femminile d'eccezione (bastano Penelope Cruz, Marion Cotillard, Nicole Kidman, Sophia Loren, Kate Hudson e Martina Stella?). _**Tra le nuvole**_ invece ci mostrerà un inedito George Clooney a spasso tra i cieli a causa del suo particolare lavoro : licenziare gli altrui dipendenti.

[![](http://www.atomodelmale.it/wp-content/uploads/2010/01/alvin-and-the-chipmunks-2-210x300.jpg)](http://www.atomodelmale.it/wp-content/uploads/2010/01/alvin-and-the-chipmunks-2.jpg)L'ultimo fine settimana di gennaio (29/01) preparatevi al ritorno dei Chipmunk con **_Alvin Superstar 2_**! I 3 scoiattoli canterini Alvin, Simon e Theodore dovranno stavolta vedersela con i loro corrispettivi femminili,  Brittany, Eleanor e Jeanette, in sostanza, le Chipette. Tornando in Italia, sempre nel segno dei sequel, _**Baciami Ancora**_ racconterà, nove anni dopo _Il primo bacio_, come sono proseguite le vite dei suoi giovani protagonisti.

E in conclusione, come richiede la tradizione, l'elenco completo delle uscite.

1 gennaio. _Hachiko - il tuo migliore amico / Arthur Arthur e la vendetta di Maltazard_.

8 gennaio. Il mondo dei replicanti / Il  riccio / [Rec] 2 / Io, loro e Lara / Soul Kitchen / Ong Bak 2 - La nascita del dragone.

15 gennaio. _La prima cosa bella / Avatar / Departures_.

22 gennaio. Tra le nuvole / Nine / L'uomo che verrà / Cuccioli - Il Codice di Marco Polo 7 / Il quarto tipo / A Single Man.

29 gennaio. _Alvin Superstar 2 / Bangkok Dangerous - Il codice dell'assassino / Baciami ancora_.
