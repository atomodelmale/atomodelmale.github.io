---
author: Radio Rebelde
comments: true
date: 2011-05-29 10:14:28+00:00
layout: post
link: http://www.atomodelmale.it/2011/05/29/allarme-batterio-killer-del-cetriolo-in-germania/
slug: allarme-batterio-killer-del-cetriolo-in-germania
title: Allarme Batterio Killer del Cetriolo in Germania.
wordpress_id: 9645
categories:
- Alimentazione
- Notizie
- Salute
tags:
- Batteri
- Escherichia Coli
- Germania
---

[![](http://www.atomodelmale.it/wp-content/uploads/2011/05/cetrioli-300x225.jpg)](http://www.atomodelmale.it/wp-content/uploads/2011/05/cetrioli.jpg)Sette persone sono morte, centinaia hanno contratto l'infezione, 276 sono ricoverate nei vari reparti di terapia intensiva e di dialisi degli ospedali tedeschi.

In **Germania** è psicosi da insalata e verdure crude in mense aziendali, grandi catene di fast-food come McDonald e Burger King, supermercati e panetterie dopo che il **batterio Ehec**, (Escherichia coli 0104), ha provocato morti e centinaia di intossicati. Sotto accusa l'amatissimo per i tedeschi cetriolo, i pomodori e l'insalata cruda, i quali sarebbero all'origine della rapida diffusione del batterio che provoca una terribile dissenteria emorragica.

Il presidente della Società tedesca di nefrologia, Reinhard Brunkhorst è drastico: _"E' molto più grave dell'influenza suina, ci saranno ancora più vittime"_, specie dopo aver toccato carne cruda e verdure.

Vettori possibili del pericoloso batterio EHEC  sarebbero i cetrioli, in particolare dei cetrioli provenienti dalla Spagna.

Oltre alla Germania, sono stati scoperti casi in Danimarca, Svezia, Olanda e nel Regno Unito.
Anche in **Italia**, a scopo precauzionale, e' stato allertato il sistema di sorveglianza Hus. Nel nostro Paese, precisa comunque l'Istituto superiore di sanita, non sono finora stati registrati casi sospetti d'infezione.



E’ doveroso ricordare che il batterio è normalmente presente nell’intestino umano, e che solo alcuni ceppi posso provocare la Sindrome letale anzidetta.

E’ possibile prevenire il possibile contagio dalla Escherichia Coli seguendo con attenzione le principali norme di igiene alimentare, e cucinando molto il cibo prima di mangiarlo. Ricordiamo che normalmente il batterio viene trasmesso all’uomo principalmente attraverso carne cruda, latte non pastorizzato o altri alimenti contaminati.

Se questo panico verde è giustificato o solo spinto dalle case farmaceutiche è ancora presto per dirlo tuttavia se dovete fare un viaggio in Germania meglio prestare attenzione.
