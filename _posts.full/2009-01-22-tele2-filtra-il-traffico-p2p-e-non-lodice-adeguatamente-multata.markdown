---
author: Il Gorgonauta
comments: true
date: 2009-01-22 14:27:17+00:00
layout: post
link: http://www.atomodelmale.it/2009/01/22/tele2-filtra-il-traffico-p2p-e-non-lodice-adeguatamente-multata/
slug: tele2-filtra-il-traffico-p2p-e-non-lodice-adeguatamente-multata
title: 'Tele2 filtra il traffico P2P e non lo dice (adeguatamente) : multata.'
wordpress_id: 3918
categories:
- Internet
- Italia
tags:
- Antitrust
- eMule
- Filtri
- Multa
- Offuscamento
- Tele2
- Traffico
---

Che alcuni operatori telefonici filtrassero il traffico internet e** P2P** [già si sapeva](http://www.atomodelmale.it/2007/03/27/senza-filtro-grazie), ma mai fino ad oggi in Italia  uno di questi era stato condannato per non informarne in modo sufficiente la clientela. Questo è capitato a **Tele2**, multata di 90.000 euro dall'Antitrust italiano per quella che potrebbe definirsi _pratica commerciale scorretta_ : la sanzione è comminata non tanto per il fatto di filtrare il traffico (che così però appare consentito) ma per non informarne in modo adeguato i propri clienti, in particolar modo attraverso il proprio sito internet.

Tele2 da parte sua invece afferma di aver preso tutte le misure necessarie e di voler, in futuro, cancellare quasi del tutto [i filtri](http://punto-informatico.it/2530615/PI/News/prima-multa-sulla-vicenda-dei-filtri-antip2p.aspx) mentre l'_ADUC_ (acronimo di Associazione per i Diritti degli Utenti e Consumatori) si lamenta per una sanzione solo simbolica e di lieve entità, sollevando poi il quesito perché mai ad essere filtrato è solo il traffico P2P mentre altri software e siti internet che occupano analogamente parecchia banda non vengono toccati. Questo non danneggia forse nello stesso modo chi usa la rete per attività più tradizionali?

Principio diverso vige in **America** :  qui l'Authority nazionale avrebbe vietato di bloccare il peer to peer e condannato un operatore che praticava blocchi (Comcast) sulla base di un **democratico principio**, ossia quello della [**neutralità della rete**](http://it.wikipedia.org/wiki/Neutralit%C3%A0_della_Rete) o net neutrality : a prescindere dal provider con cui ci si connette alla rete, l'accesso ai contenuti deve essere lo stesso, tutti sono collegati a tutti.

<!-- more -->


In** Italia** invece il traffico viene limitato e spesso senza che nessuno lo dica. Alla faccia della neutralità della rete e della libera concorrenza (limitare un particolare software o un sito web è illegale dice l['ADUC](http://www.aduc.it/dyn/comunicati/comu_mostra.php?id=205622)). La multa comunque non appare che la punta dell'iceberg, rappresentato dalla disponibilità e dall'uso che si intende farsi della rete a banda larga. Tuttavia è anche da segnalare che nel nostro paese su questa delicata questione l'l'Agcom (l'Autorità garante delle comunicazioni) non si è ancora espressa.

Nel frattempo ciascuno avrà diritto di sapere, qualora firmi un contratto, questo cosa comporti.

Il Gorgonauta.
