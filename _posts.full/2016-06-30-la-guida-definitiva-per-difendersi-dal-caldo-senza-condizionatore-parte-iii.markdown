---
author: thesave
comments: true
date: 2016-06-30 18:25:48+00:00
layout: post
link: http://www.atomodelmale.it/2016/06/30/la-guida-definitiva-per-difendersi-dal-caldo-senza-condizionatore-parte-iii/
slug: la-guida-definitiva-per-difendersi-dal-caldo-senza-condizionatore-parte-iii
title: La guida definitiva per difendersi dal caldo senza condizionatore | Parte III
wordpress_id: 16886
categories:
- Salute
tags:
- Estate
---

Ultimo di tre articoli (i primi due sono [qui](http://www.atomodelmale.it/2016/06/30/la-guida-definitiva-per-difendersi-dal-caldo-senza-condizionatore-parte-i/) e [qui](http://www.atomodelmale.it/2016/06/30/la-guida-definitiva-per-difendersi-dal-caldo-senza-condizionatore-parte-ii/)) per guidarvi nella battaglia contro il caldo afoso dell'estate senza ricorrere (per risparmio o indisponibilità) al condizionatore.



# Panni e lenzuoli



![Hot-and-Cold-Compression](http://www.atomodelmale.it/wp-content/uploads/2016/06/Hot-and-Cold-Compression-300x185.jpg)Il frigo e il freezer sono due alleati importanti nella battaglia contro la calura. Il ruolo di freezer e frigo per produrre ghiaccio e bevande fresche è chiaro e, [grazie ai Simpsons](https://youtu.be/ioyU_sZufC8), sappiamo che non possiamo montare un tenda davanti al frigo e usarlo come condizionatore. Oltre a ciò, i due elettrodomestici possono tornare utili nei momenti più caldi e per rinfrescare le notti più torride, vi basta raffreddare un panno inumidito nel freezer/frigo e posizionarlo sul collo o sul polso.

La tecnica di usare panni e perfino lenzuola inumidite per aiutare a dissipare il calore corporeo è tutt'altro che nuova (addirittura la si fa risalire agli antichi Egizi, frigo a parte). Se, oltre alla pezzuola fresca, volete provare l'esperienza degli antichi faraoni, potete immergere un lenzuolo in acqua fredda e strizzarlo per asciugarlo, in modo che sia umido e fresco ma non bagnato, e usarlo come coperta.

In alternativa, potete usare un asciugamano freddo (messo precedentemente in frigo/freezer) o sostituire il panno inumidito con un impacco di ghiaccio.



# Cuscini high-tech



![cuscino](http://www.atomodelmale.it/wp-content/uploads/2016/06/cuscino-300x219.jpg)Se l'occasione (e il portafoglio) lo permette, potete accaparrarvi uno degli ultimi ritrovati della tecnologica del sonno: un cuscino in technogel studiato per non immagazzinare e (al contrario) dissipare il calore liberato dalla testa durante la notte.

Esistono molti modelli in commercio con prezzi molti diversi (si va dai 30€ ai 200€). Consiglio personale, lasciate perdere le alternative a buon mercato (un buon sonno è fondamentale), recatevi dal rivenditore di zona/fiducia e chiedete di poter provare il/i cuscino/i per 3-4 notti.





# Punti di dissipazione



Che acquistiate cuscini high-tech, usiate ventilatori o pezze fredde imbevute d'acqua, il vostro alleato principale per combattere la calura è conoscere il vostro corpo, o meglio, conoscere quali sono i punti del vostro corpo che meglio dissipano il calore. In questo modo, qualsiasi sia la tecnica che utilizzerete, otterrete la massima efficienza possibile.

Citando l'applicazione degli impacchi imbevuti, ho scritto di "posizionarlo sul collo o sul polso". Il motivo è che polso e collo sono entrambi punti in cui i vasi sanguigni sono più vicini alla superficie della pelle e perciò meglio adatti a raffreddare il sangue che vi scorre dentro.

![punti](http://www.atomodelmale.it/wp-content/uploads/2016/06/punti.jpg)

Ovviamente collo e polsi sono solo due dei punti in cui possiamo applicare in maniera efficiente i rimedi presentati. Altri punti sono l'interno dei gomiti e delle ginocchia, la parte alta del piede, le parti interne della caviglia e l'interno coscia. Infine, contro tutte le tradizioni ed i cartoni animati che posizionano la pezzuola da febbre sulla testa, il punto migliore per dissipare calore della testa è in realtà tra le tempie e le orecchie.

via Lifehacker | [Top 10 Ways to Stay Cool Without Air Conditioning](http://lifehacker.com/top-10-ways-to-stay-cool-without-air-conditioning-1782370303)
