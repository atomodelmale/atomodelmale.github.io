---
author: Radio Rebelde
comments: true
date: 2011-06-28 20:17:49+00:00
layout: post
link: http://www.atomodelmale.it/2011/06/28/i-cuscini-scadono-dopo-2-anni-guida-alla-scelta-dei-guanciali/
slug: i-cuscini-scadono-dopo-2-anni-guida-alla-scelta-dei-guanciali
title: I cuscini scadono dopo 2 anni. Guida alla scelta dei guanciali.
wordpress_id: 9810
categories:
- Notizie
- Salute
tags:
- Acari
- Cuscini
- Guanciale
- Sant Barth Hospital
---

[![](http://www.atomodelmale.it/wp-content/uploads/2011/06/cuscini-1-300x291.jpg)](http://www.atomodelmale.it/wp-content/uploads/2011/06/cuscini-1.jpg)Se come me pensavate che i cuscini si cambiano solo quando si cambia casa o al massimo quando si compra una camera da letto nuova vi dovrete ricredere.

Secondo lo studio del **Sant Barth Hospital** in collaborazione con il National Health Service, dopo **due anni** un terzo di un cuscino standard e' composto per lo piu' di acari della polvere, secrezioni dei medesimi acari, pelle morta, batteri e saliva. Un vero e proprio incubatore di germi e terreno fertile per una varieta' di malattie tra cui il micidiale staffilococco aureo.

State correndo a comprarne uno nuovo perchè il vostro ha già età da patente. Un attimo che vi do due dritte.

Innanzitutto sapete qual'è la differenza tra **guanciale** e **cuscino**?

Il guanciale è un qualsiasi involucro contenente piume o altri materiali morbidi su cui ci si appoggia la testa (la guancia appunto) quando si dorme.

Il cuscino è un tipo di guanciale caratterizzato da una fodera decorata, che può essere utilizzato sia come appoggio per la testa, che come appoggio per la seduta. E' più giusto quindi parlare di guanciali.



Possiamo in sintesi classificarli in 5 tipologie di guanciali:



	
  * Il **guanciale in fibra anallergica** è anallergico e soffice, perfetto per chi cerca un guanciale che garantisca igiene e morbidezza.

	
  * Il **guanciale in lana** è l’ideale per chi ama riposare su materiali naturali, caldo d'inverno e fresco d'estate.

	
  * Il **guanciale in piuma d’oca ** è estremamente caldo e morbido. Rivestito con fodera di cotone.

	
  * Il **guanciale in lattice **grazie alla sua elasticità, mantiene la testa sulla stessa linea di collo e spalle, favorendo il rilassamento cervicale. La particolare struttura cellulare micro-alveolata del lattice favorisce il passaggio dell'aria, non trattenendo l'umidità e garantendo una perfetta igiene durante il sonno. E’ composto da una lastra di schiuma di lattice e rivestito con fodera in spugna.

	
  * Il **guanciale anatomico in lattice** ha le stesse caratteristiche del guanciale in lattice a cui si aggiunge la sagomatura che accoglie la testa in corrispondenza della curva cervicale. Può aiutare ad alleviare dolori di origine inter-vertebro-cervicale.


Molti di noi forse stanotte non dormiranno proprio " fra 2 guanciali ".
