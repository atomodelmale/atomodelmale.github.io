---
author: Il Gorgonauta
comments: true
date: 2009-06-20 12:37:55+00:00
layout: post
link: http://www.atomodelmale.it/2009/06/20/preservativi-tra-i-banchi-di-scuola/
slug: preservativi-tra-i-banchi-di-scuola
title: Preservativi tra i banchi di scuola.
wordpress_id: 5074
categories:
- Giovani
- Istruzione
- Italia
- Società
tags:
- Preservativi
- Sesso
- Vaticano
---

**![preservativi](http://www.atomodelmale.it/wp-content/uploads/2009/03/preservativi-300x224.jpg)Preservativi **accanto ai distributori automatici di merendine. Dal prossimo settembre questa potrebbe essere la novità nelle** scuole** superiori di Roma e provincia. Il Consiglio provinciale di **Roma** in una sua mozione ha infatti deciso di poter dotare gli istituti in questione di distributori automatici di condom.

Accanto a questa iniziativa si prevede poi di lanciare una corretta informazione sessuale con l'utilizzo di campagne di prevenzione e sostegno nella lotta contro il diffondersi dell’Hiv. Saranno inoltre i singoli istituti nella loro autonomia a decidere se avvalersi delle misure in questione.

La notizia ha provocato la condanna del** Vaticano**, il quale in una nota ha espresso "viva preoccupazione" per la decisione adottata, parlando inoltre di un pericolo di banalizzazione della sessualità, dell'affettività e dell'educazione giovanile.

<!-- more -->


Resta da capire quale siano le opinioni dei** giovani**, i diretti interessati, su un tema così caldo come può essere quello della sessualità in periodo adolescenziale. Misure che nel complesso potrebbero renderli più informati e consapevoli su tale tematica, sui rischi che si possono correre ma anche sui metodi per prevenirli oppure, come potrebbe sostenere qualcuno, dei piccoli pervertiti liberi, ora, di concedere liberamente e in molte più occasioni il proprio corpo superando imbarazzi e paure.

Imbarazzi e paure che gli stessi comunque hanno per una cattiva ed incompleta educazione sul sesso o quando si recano in farmacia per chiedere i profilattici. Educazione e prevenzione sessuale oggi non possono mancare nella scuola (superiore) del 21° secolo per rendere gli stessi giovani più responsabili e liberi di decidere in piena autonomia, senza alcun oscurantismo e arcaico pregiudizio, adottando anche, se necessario, scelte già sperimentate in tutto il mondo.

E il genitore, se contrario a questi tipo di educazione libera e senza pregiudizi, potrà nel caso, mandare il proprio figlio in una scuola cattolica.
