---
author: Radio Rebelde
comments: true
date: 2010-08-24 19:28:25+00:00
layout: post
link: http://www.atomodelmale.it/2010/08/24/woodstock-5-stelle-ecco-i-cantanti-che-finora-hanno-aderito/
slug: woodstock-5-stelle-ecco-i-cantanti-che-finora-hanno-aderito
title: Woodstock 5 Stelle. Ecco i cantanti che finora hanno aderito.
wordpress_id: 7851
categories:
- Blog
- Musica
tags:
- 5 Stelle
- Beppe Grillo
- Concerto
- Woodstock
---

![](http://www.atomodelmale.it/wp-content/uploads/2010/08/beppewoodstock-490x294-300x180.jpg)A 41 anni da Woodstock con i suoi tre giorni di _“Peace and Music”_ , a Cesena ci sarà una due giorni di _“Futuro e Musica”_, Woodstock 5 Stelle. La manifestazione organizzata da Beppe Grillo e dal suo blog Inizierà nel pomeriggio di **sabato 25** e finirà a mezzanotte della **domenica**.

Musica e futuro si alterneranno dal mattino alla notte del 26 settembre. Saranno attrezzati spazi per camper e tende. Ci saranno spazi per le famiglie e i bambini.

Ecco la lista degli artisti che finora hanno aderito alla due giorni di Woodstock 5 stelle:
_Samuele Bersani, Cristiano De Andrè, Daniele Silvestri, John De Leo, Sud Sound System, Charleston, Teatro degli Orrori, Tre Allegri Ragazzi Morti, Flavio Oreglio, Linea 77, Fabri Fibra e Marracash, Francesco Baccini, Ivan Segreto, Blastema, Max Gazzè, Bud Spencer Blues Explosion, Dente, Calibro 35, Paolo Benvegnù, The Niro, Perturbazione, Marta sui Tubi_!<!-- more -->



Tuttavia non sono mancati i "Ho un impegno... devo valutare.. devo registrare...ci devo pensare... sono all'estero'" di molti artisti italiani che temono di dare la loro adesione alla manifestazione per paura di perdere contratti, serate, presenze televisive; tra questi anche alcuni che parteciparono ai Vday si sono negati.

Woodstock 5 Stelle non sarà solo musica, ma sarà anche un’ occasione per guardare al **futuro**, con workshop e stands su energie rinnovabili, acqua pubblica e battaglie etiche seguite ogni giorno da centinaia di migliaia di persone.

**Come arrivare**

**In treno**

Il treno è il mezzo migliore per raggiungere Woodstock 5 Stelle. La stazione di Cesena dista 1,5 km dal parco, una passeggiata di 20 minuti. Nessun problema di parcheggio e basso impatto ambientale.

**In auto**

Puoi raggiungere Woodstock 5 Stelle attraverso l'autostrada A14 (uscita Cesena Nord, venendo da Bologna, o uscita Cesena, venendo da Ancona), o attraverso la E45. Potrai parcheggiare a circa 1 km dal parco. Non sarà possibile accedere al parco in automobile.

**Ingresso Gratuito**

In un paese sempre più allo sbando, Woodstock 5 stelle sarà un modo pacifico per mostrare ai nostri inutili politici che c'è una parte di Italia che crede che una Italia Nuova e Migliore possa esistere.
