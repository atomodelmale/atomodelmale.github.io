---
author: Radio Rebelde
comments: true
date: 2009-04-18 14:47:46+00:00
layout: post
link: http://www.atomodelmale.it/2009/04/18/autodromo-di-imola-addio-di-norman-in-arrivo-i-francesi-confermata-la-superbike-2009/
slug: autodromo-di-imola-addio-di-norman-in-arrivo-i-francesi-confermata-la-superbike-2009
title: Autodromo di Imola. Addio di Norman, in arrivo i francesi. Confermata la Superbike
  2009.
wordpress_id: 4540
categories:
- Blog
- Imola e Dintorni
tags:
- '2009'
- Autodromo
- Circuito
- Gl Events
---

![](http://www.atomodelmale.it/wp-content/uploads/2009/04/autodromo-imola1-300x229.jpg)Doveva durare 30 anni invece dopo un anno Norman 95, la società che doveva rilanciare il circuito "Enzo e Dino Ferrari" di Imola, lascia in seguito a modifiche dell'assetto societario del gruppo milanese che hanno portato all'uscita di scena dell'ex numero 1 della Norman Massimo Cimatti, l'uomo che aveva voluto e ottenuto la gestione dell'autodromo.
Nei prossimi giorni Norman cederà il proprio pacchetto di quote di Formula Imola, circa l'80%, mentre il restante 20% resta nelle mani di Con.Ami.

Occorrerà quindi trovare un nuovo Patner. Tra i possibili investitori i più accreditati sono i francesi di Gl Events, che già nel 2005-2006 si erano fatti avanti quando ancora c'era la Sagis ormai ridotta al collasso.<!-- more -->

I francesi sono una mezza potenza nel settore fieristico. Gestiscono strutture ed eventi in mezzo mondo: da Rio de Janeiro a Barcellona, da Shangai a Londra. In Italia Gl controlla il Lingotto di Torino, Padova Ferie e nel 2007 hanno acquistato la Promotor  International, la società creata da Alfredo Cazzola, ideatore del Motor Show di Bologna. Ai francesi non mancano le competenze in materia di eventi sportivi avendo organizzato molte edizioni degli Roland Garros e della Parigi-Dakar. La Gl Events potrebbe quindi essere un ottimo acquirente magari insieme ad altre realtà imprenditoriali locali.

Nonostante questi problemi sembra confermata la Superbike, in programma tra il 25 e il 27 Settembre, perno della stagione sportiva dell'autodromo.

Appare quindi ancora molto incerto quale sarà il futuro del Circuito sul Santerno.
Sembrano davvero lontani i tempi in cui il Gran Premio di Imola faceva registrare il record di pubblico e l'heineken jammin festival faceva registrare il tutto esaurito.
