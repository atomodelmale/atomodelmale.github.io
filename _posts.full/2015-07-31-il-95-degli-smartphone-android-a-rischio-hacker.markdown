---
author: Radio Rebelde
comments: true
date: 2015-07-31 16:40:25+00:00
layout: post
link: http://www.atomodelmale.it/2015/07/31/il-95-degli-smartphone-android-a-rischio-hacker/
slug: il-95-degli-smartphone-android-a-rischio-hacker
title: Il 95% degli smartphone Android a rischio hacker
wordpress_id: 15857
categories:
- Telefonia
tags:
- Android
- Stagefright
---

![Android-Broken-640x353](http://www.atomodelmale.it/wp-content/uploads/2015/07/Android-Broken-640x353-300x165.jpg)Circa un miliardo di smartphone in tutto il mondo rischiano di essere infettati e danneggiati da un mms.

Le falle si nascondono all’interno di _**Stagefright**_, una libreria software che Android utilizza per la riproduzione e l’elaborazione di contenuti video, e riguardano un numero enorme di dispositivi.

Molti esperti sostengono che nonostante _**Google** _avesse rilasciato le patch necessarie alla riparazione della vulnerabilità, i vari produttori di smartphone non le abbiano finora rese disponibili ai clienti.

Se tutto va bene solo gli smartphone più recenti riceveranno l’update, per gli altri si dovrà solo sperare che nessuno capisca come sfruttare il bug per inviare messaggi maligni.

Sotto minaccia hacker sarebbero il 95% dei dispositivi **Android**. Parliamo di circa 950 milioni di device fra smartphone e tablet. Tutte le versioni di Android dalla 2.2 in poi sono vulnerabili.
Basta ricevere un video tramite **MMS, Whatsapp** o qualsiasi applicazione di messaggistica che mostra la preview, per attivare un eventuale malware nascosto nel video.



Il messaggio malevolo, infatti, è auto-installante, e cioè non serve che l'utente lo apra. La contaminazione avviene al momento della ricezione, senza alcuna possibilità di impedirla.

_**Come preteggersi allora?**_

E' necessario cercare sul proprio dispositivo l’opzione (o le opzioni) che impediscano ai software di messaggistica di scaricare i messaggi multimediali senza intervento da parte dell’utente e riprodurne in automatico i contenuti.
