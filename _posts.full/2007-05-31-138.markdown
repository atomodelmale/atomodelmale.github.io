---
author: thesave
comments: true
date: 2007-05-31 15:00:18+00:00
layout: post
link: http://www.atomodelmale.it/2007/05/31/138/
slug: '138'
title: Big Donarshow
wordpress_id: 765
categories:
- Blog
- Televisione
tags:
- Big
- Bnn
- Donarshow
- Donazione
- Endemol
- Laurens Drillich
- Mass Media
- Reality
- Reni
- Spettacolo
---

La televisione non ha più limiti né riesce a darsi delle regole e così ecco spuntare, dalla solita e trasgressiva Olanda (la stessa zona dove anni fa nacque l'ormai padrona della televisione mondiale, la Endemol) un nuovo reality show destinato a far discutere.



![](http://www.atomodelmale.it/wp-content/uploads/2008/11/donor.png)Si chiama **Big Donorshow** (De Grote Donorshow) e da venerdì 1 giugno **metterà al centro della scena una malata terminale** **chiamata a scegliere a chi tra i tre pretendenti donare i propri reni**; sarà il pubblico da casa ad indicare alla donna malata a quale candidato lasciare il suo rene.

Lo scopo dell'emittente e della Endemol, produttrice di Big Donor Show è far sì che Lisa, la donna malata di tumore incurabile al cervello, possa decidere le modalità della donazione prima di morire per cui i telespettatori potranno votare con un sms il candidato che a loro avviso merita di più il rene, ma "sarà Lisa a scegliere a chi darlo", come sottolinea un comunicato dell'emittente olandese.

E se la Bnn ha fatto sapere che si tratta di uno show filantropico, nato per sensibilizzare l'opinione pubblica sul tema della donazione degli organi, **a muoversi è stato anche il Parlamento Olandese che si interrogherà sul da farsi e sulla giustezza di questo reality.**<!-- more -->

"Sappiamo che questo programma è estremamente controverso e che alcune persone penseranno che sia di cattivo gusto, ma noi pensiamo che la realtà sia ancora più sconvolgente e di cattivo gusto: aspettare un organo è esattamente come giocare alla lotteria", ha spiegato **Laurens Drillich**, presidente della Bnn, che ha poi puntualizzato: "i candidati hanno il 33% di probabilità di ricevere un rene. È sicuramente meglio che essere una delle tantissime persone in lista d'attesa. Spesso i cittadini pensano che a differenza di qualche anno fa, ora gli organi per i trapianti siano sempre disponibili. Invece è il contrario".

Di certo il problema legato alla donazione degli organi è di vitale importanza, **ma non sarebbe meglio se lo scopo informativo fosse raggiunto con altri mezzi e non puntando alla disperazione di un essere umano **che decide di mettere la sua vita nelle mani di uno show televisivo per la poca fiducia che ripone nei confronti delle istituzioni e degli ospedali?


_Articolo inviato da Danny90 _
