---
author: Radio Rebelde
comments: true
date: 2012-01-15 21:29:16+00:00
layout: post
link: http://www.atomodelmale.it/2012/01/15/italia-retrocessa-in-serie-b-cosa-comportera-il-declassamento-di-sp-a-bbb/
slug: italia-retrocessa-in-serie-b-cosa-comportera-il-declassamento-di-sp-a-bbb
title: Italia retrocessa in serie B. Cosa comporterà il declassamento di S&P a BBB+?
wordpress_id: 11037
categories:
- Economia
- Italia
tags:
- Rating
- Standard &amp; Poor's
---

![](http://www.atomodelmale.it/wp-content/uploads/2012/01/standard-1024x768-300x225.jpg)Nella giornata il cui Francia e Austria hanno perso la «tripla A», Standard & Poor's ha rivisto anche il giudizio sull'Italia, che scende da A a BBB+, lo stesso livello di affidabilità di Perù e Colombia, Irlanda, Russia e Kazakhstan. È la prima volta che il debito sovrano italiano perde la A.

Il rating «tripla B» indica per Standard & Poor's «un'adeguata capacità di rispettare gli impegni finanziari ma una certa suscettibilità alle condizioni economiche avverse e a mutamenti del quadro».

Ad essere sotto la lente di ingrandimento non è solo l'Italia. In generale, la bocciatura è stata di due notch, ovvero di due gradini, per le valutazioni di Italia, Spagna, Portogallo e Cipro; di un solo gradino per Francia, Austria, Malta, Slovacchia e Slovenia.

A salvarsi, e a mantenere la tripla AAA, sono state Germania, Finlandia, Olanda e Lussemburgo. Ma i rating di questi ultimi tre paesi, riporta Bloomberg, sono stati messi sotto osservazione con "negative watch".


Tralasciando la ormai scarsa attendibilità e fiducia che hanno queste agenzie di Rating, dobbiamo chiederci cosa vuol dire per l'Italia questa "bocciatura".

Nella scala di S&P il rating BBB+ è ancora Investment Grade, quindi il Bel Paese rimane nella prima fascia. Quindi tutto ok? Non proprio.

La maggior parte dei fondi fa riferimento all’Investment Grade (di solito per almeno 2 agenzie di rating su 3), ma esiste una quota rilevante di questi operatori che hanno regole molto più strette, in particolare è molto rilevante la perdita della singola A. Quindi da lunedì una fetta minoritaria ma comunque significativa di fondi pensione e fondi di investimento sarà “costretta” a liquidare titoli italiani. Con conseguenze su spread e rendimenti.
