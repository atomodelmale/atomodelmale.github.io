---
author: Il Gorgonauta
comments: true
date: 2016-11-30 07:51:59+00:00
layout: post
link: http://www.atomodelmale.it/2016/11/30/multe-milano-la-citta-piu-tartassata/
slug: multe-milano-la-citta-piu-tartassata
title: Multe, Milano la città più tartassata
wordpress_id: 17419
categories:
- Italia
- Notizie
tags:
- Multe
---

![traffico_multe](http://www.atomodelmale.it/wp-content/uploads/2013/07/traffico_multe-300x187.jpg)E' Milano la città italiana con gli automobilisti più indisciplinati.

A dirlo è una ricerca di ImpresaLavoro, che ha utilizzato i dati del sistema Siope della Ragioneria dello Stato per calcolare quanto hanno incassato negli ultimi tre anni i comuni italiani grazie alle multe.


Secondo le stime sul 2016, i bilanci dei Comuni potranno contare su incassi complessivi per 1 miliardo 257 milioni di euro. Un dato in leggera discesa rispetto a quello del 2015, quando gli incassi da multe erano arrivati a 1 miliardo 362 milioni e leggermente superiore al dato del 2014 (1 miliardo 254 milioni).

Al conteggio però manca la città di Roma e si ritiene quindi che il dato del 2016 sia al momento sottostimato.

In base ai dati disponibili, gli automobilisti peggiori risiedono proprio nel capoluogo lombardo. Tra sanzioni, ammende e oblazioni i cittadini milanesi pagano una media di 138,90 euro a testa, per un gettito medio annuo di circa 158 milioni di euro.

Seguono Firenze (99,61 euro a testa, per un gettito medio annuo di circa 32,58 milioni di euro), Parma (95,12 euro a testa ogni anno, per un gettito medio annuo di circa 15,47 milioni di euro), Bologna (94,61 euro a testa, per un gettito medio annuo di circa 31,47 milioni di euro) e Torino (67 euro a testa, per un gettito medio annuo di circa 50,84 milioni di euro).
