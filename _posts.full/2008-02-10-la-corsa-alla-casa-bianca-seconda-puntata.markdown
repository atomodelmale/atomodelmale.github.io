---
author: Il Gorgonauta
comments: true
date: 2008-02-10 17:16:22+00:00
layout: post
link: http://www.atomodelmale.it/2008/02/10/la-corsa-alla-casa-bianca-seconda-puntata/
slug: la-corsa-alla-casa-bianca-seconda-puntata
title: La corsa alla Casa Bianca. Seconda puntata.
wordpress_id: 927
categories:
- Blog
- Elezioni
- Politica
tags:
- Barack Obama
- Hillary Clinton
- John McCain
- Usa
---

[Continua la corsa alla Casa Bianca](http://www.atomodelmale.it/2008/01/09/la-corsa-alla-casa-bianca-prima-puntata/) e dopo il super martedì è ora di riepilogare gli ultimi eventi (e di  correggere eventuali pronostici). Innanzitutto il super Tuesday è stato decisivo solo in parte ovvero tra i repubblicani. Rudolph Giuliani, nonostante le previsioni favorevoli della vigilia, si è ritirato e rimangono in campo solo **John McCain** (super favorito), il veterano del Vietnam,  e **Mike  Huckabee**. Tra i due il primo si trova in una posizione migliore avendo già 613 delegati (l'avversario solo 269) sui 1191 necessari (in totali i delegati repubblicani sono 2380).

In campo democratico invece continua il testa a testa tra **Obama** e **Hillary** dato che il super Martedì non ha stabilito nessun vincitore : la Clinton ha vinto solo in 8 stati su 22 ma proprio in quelli che assegnano più delegati. Giallo però sulla loro assegnazione. In molti Stati infatti i calcoli sono difficili da eseguire (dato che ognuno ha il suo sistema di voto) e quindi i dati sono ancora parziali. Comunque ai 2 sono assegnati più di 800 delegati a testa e lo scarto è molto ridotto. A questo punto Obama nonostante l'iniziale vittoria in Iowa non ha trionfato e molti sostengono che la gara a 2 continuerà fino alla fine. Ulteriore incertezza è creata dall'intenzione di voto, modificabile fino all'ultimo, dei cosiddetti **super delegati, **ossia membri del congresso, governatori ed ex presidenti democratici che voteranno solo alla Convention nazionale (sommando anche il loro voto si assegnano ad entrambi i contendenti democratici circa 1000 delegati). Questa continua lotta tra Obama e Hillary, tra accuse e sorrisi, rischia di dividere i democratici e favorire i repubblicani che ben presto avranno già chiaro il loro candidato alle presidenziali. Il cosiddetto **Dream Ticket** (Obama+Hillary) al momento rimane sulla carta dato che nessuno sembra voler abbandonare la partita.

<!-- more -->


A questo punto la lotta prosegue e ogni Stato diventa fondamentale. Ecco i prossimi appuntamenti elettorali  :



	
  * (ieri 9 Febbraio : _Louisiana, Washington, Kansas _per i repubblicani e _Nebraska_ per i democratici. Vincono Huckabee e Obama. La situazione rimane invariata anche se Obama sembra ormai alla pari con Hillary).

	
  * 10 Febbraio _Maine_ per democratici.

	
  * 12 Febbraio _Maryland_ e _Virginia_.

	
  * 19 Febbraio. _Washington, Wisconsin e Hawaii _per i democratici.

	
  * 4 Marzo. _Ohio, Rhode Island, Texas, Vermont_.


L'atomo continuerà a tenere sotto controllo la situazione ma prima di concludere segnalo un ottimo [sito](http://www.rainews24.rai.it/ran24/rainews24_2007/speciali/usa2008/) per chi è interessato all'argomento.

[Curiosità](http://qn.quotidiano.net/esteri/2008/02/07/63650-hillary_senza_soldi_staff_lavorer_gratis.shtml) : Hillary con il proprio denaro ha sostenuto in parte nel mese di gennaio la campagna elettorale. Questo a causa dei pochi fondi raccolti nello stesso periodo. Alcuni membri dello staff hanno deciso così di lavorare gratis per solidarietà e amicizia. In America i politici pagano, di tasca propria o tramite fondi versati da privati, le spese elettorali. In questo modo le cifre sono molto alte e si parla in termini di milioni di dollari.
