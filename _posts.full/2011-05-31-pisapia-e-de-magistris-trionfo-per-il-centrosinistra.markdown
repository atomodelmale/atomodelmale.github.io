---
author: Il Gorgonauta
comments: true
date: 2011-05-31 21:19:40+00:00
layout: post
link: http://www.atomodelmale.it/2011/05/31/pisapia-e-de-magistris-trionfo-per-il-centrosinistra/
slug: pisapia-e-de-magistris-trionfo-per-il-centrosinistra
title: Pisapia e De Magistris, trionfo per il centrosinistra.
wordpress_id: 9692
categories:
- Elezioni
- Italia
- Notizie
- Politica
tags:
- '2011'
- Milano
- Napoli
- PD
- Pdl
- Sindaco
---

[![](http://www.atomodelmale.it/wp-content/uploads/2011/05/elezioni-amministrative-2011.jpg)](http://www.atomodelmale.it/wp-content/uploads/2011/05/elezioni-amministrative-2011.jpg)**Pisapia** sindaco di **Milano** (con il 55,1 % delle preferenze rispetto al 44,9% della Moratti, candidato di centrodestra).** De Magistris** sindaco di **Napoli** (con il 65,4% dei voti rispetto al 34,6% di Lettieri, candidato di centrodestra).

Un trionfo per il centrosinistra, una disfatta per il Pdl e l'attuale maggioranza di governo.

Il centrosinistra non solo si conferma a Bologna e Torino ma strappa Milano al centrodestra e vince con un largo vantaggio a Napoli. Per quanto riguarda i **comuni** superiori capoluogo di provincia si aggiudica sempre al secondo turno Trieste, Cagliari, Rimini, Novara, Grosseto, Crotone e Pordenone. Complessivamente 22 comuni capoluogo vanno al centrosinistra, 8 al centrodestra (tra cui Rovigo, Varese, Cosenza e Iglesias).

Per quanto riguarda invece i comuni superiori non capoluogo il centrosinistra colloca al primo posto il proprio candidato in 61 comuni. Tra questi anche **Arcore**, città famosa per ospitare la residenza del Premier.  Il centrodestra dal canto suo si è dovuto accontentare di 22 comuni superiori non capoluogo.



Anche per quanto riguarda le **provincie** infine il centrosinistra si porta in vantaggio vincendo in 7 provincie su 11. Al primo turno in quella di Gorizia, Ravenna e Lucca, al secondo turno in quelle Pavia, Mantova, Trieste e Macerata. Il centrodestra conquista invece Treviso e Campobasso al primo turno e Reggio Calabria e Vercelli al secondo.

E mentre Pisapia lavora sui componenti della nuova giunta comunale (metà dei quali dovrebbero essere donne), De Magistris ha annunciato che a Napoli la sua prima delibera sarà sui rifiuti, un'emergenza continua per molti cittadini napoletani.

I risultati delle amministrative nel frattempo continuano ad animare il mondo politico e non. **Berlusconi**, da parte sua, digerita la sconfitta, anticipa una possibile e futura riforma del fisco e si dimostra ottimista sulla tenuta della maggioranza. Ottimismo condiviso dalla **Lega** che però chiede chiarimenti sulla riforma annunciata dal premier.

E mentre il segretario del PD **Bersani** si gode il successo e parla di un'esigenza diffusa di cambiamento, di una speranza nuova da organizzare in una seria proposta di governo, Beppe **Grillo** non festeggia la vittoria di Pisapia a Milano. Per il comico genovese, che non risparmia attacchi al neo sindaco del capoluogo lombardo, a Fassino e a Nichi Vendola, in realtà non c'è stato nessun rinnovamento.
