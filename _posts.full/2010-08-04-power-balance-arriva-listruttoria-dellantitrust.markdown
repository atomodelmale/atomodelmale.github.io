---
author: Il Gorgonauta
comments: true
date: 2010-08-04 14:25:05+00:00
layout: post
link: http://www.atomodelmale.it/2010/08/04/power-balance-arriva-listruttoria-dellantitrust/
slug: power-balance-arriva-listruttoria-dellantitrust
title: Power Balance, arriva l'istruttoria dell'Antitrust.
wordpress_id: 7776
categories:
- Società
tags:
- Antitrust
- Moda
---

**[![](http://www.atomodelmale.it/wp-content/uploads/2010/08/power-balance-300x295.jpg)](http://www.atomodelmale.it/wp-content/uploads/2010/08/power-balance.jpg)Power Balance,** il braccialetto dell'equilibrio, è uno degli oggetti cult dell'estate e viene pubblicizzato da testimonial d'eccezione. Migliora (in teoria?) forza ed equilibrio.

Il nuovo oggetto dei desideri tuttavia non è passato inosservato neanche all'**Antitrust**. Questa infatti ha deciso di avviare un'**istruttoria **per possibile pratica commerciale scorretta nei confronti delle 2 società che commercializzano e distribuiscono il prodotto nel nostro paese. Trattasi di Power Balance Italy, società distributrice per l'Italia dei prodotti a  marchio "Power Balance" e di "Sport Town", società che commercializza i  prodotti stessi.

Le due società, nelle loro comunicazioni commerciali, attribuiscono ai variopinti braccialetti di silicone e di neoprene **effetti **positivi sull'equilibrio, sulla forza, sulla flessibilità e sulla resistenza fisica di chi li indossa.

Gli stessi poteri vengono attribuiti alle collanine con ciondolo che completano la gamma.

Ma è prorpio così? Sulla questione l'Antitrust vuole vederci chiaro.<!-- more -->



In base al procedimento avviato dagli uffici dell'Autorità le due società  dovranno infatti , entro i prossimi 15 giorni, fornire un'idonea documentazione  medico-scientifica sulle proprietà e gli effetti sul corpo umano  attribuiti ai prodotti, compresa "l'istantanea efficienza dei sistemi  elettronici chimici e biologici dell'individuo". Ed entro lo stesso termine  dovrà essere provata l'assenza di eventuali controindicazioni per la  salute e la sicurezza dei consumatori derivanti dall'uso di tali  prodotti.
