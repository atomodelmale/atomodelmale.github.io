---
author: Radio Rebelde
comments: true
date: 2014-10-24 13:34:05+00:00
layout: post
link: http://www.atomodelmale.it/2014/10/24/ci-risiamo-domenica-cambia-lorario-le-lancette-vanno-spostate-in-avanti-o-indietro/
slug: ci-risiamo-domenica-cambia-lorario-le-lancette-vanno-spostate-in-avanti-o-indietro
title: Ci risiamo. Domenica cambia l'orario! Le lancette vanno spostate in avanti
  o indietro?
wordpress_id: 15051
categories:
- Notizie
tags:
- Ora Solare
---

![Ora-solare-2013](http://www.atomodelmale.it/wp-content/uploads/2014/10/Ora-solare-2013-300x222.jpg)Ci siamo! **Domenica 26 ottobre 2014** cambia di nuovo l'orario. Entrerà in vigore l'ora solare e ci si interrogherà sempre, all'infinito, qual è l'ora esatta in cui dovremo cambiare l'orario e sopratutto se queste benedette lancette debbano andare avanti o indietro.

Buona notizia! E' il cambio quello a nostro favore, si dormirà un ora in più!

Domenica **alle 3 di mattina**, le lancette dovranno essere spostate indietro di un’ora. In questo modo il nostro orologio segnerà veramente l’orientazione della Terra rispetto al Sole. Consiglio, ovvio ma mai scontato, è di cambiare l'orario la notte tra Sabato e Domenica prima di andare a letto, anche se gli orologi da muro sono sempre meno e con i nostri smartphone, tablet e pc non abbiamo problemi di sorta visto che il cambio dell'ora avviene in automatico.


Ogni volta che l’ora legale entra o viene abbandonata, molte persone affermano di avere nausee, giramenti di testa, sensazione di _**“jet lag”**_, anche se di fatto si parla solo di un’ora. Al di là della sensibilità personale, alcuni studi indicano che effettivamente questo spostamento può causare disturbi che vanno da un maggiore livello di stress a cefalee e sbalzi di umore, con conseguenze imprevedibili. Niente di tutto questo, comunque, è stato dimostrato.

Per chi già sente la mancanza dell'ora legale, tranquilli, tornerà il prossimo **29 marzo 2015**, l'ora solare ci saluterà definitivamente nell'ultima settimana del mese di marzo, quando di nuovo tutti ci chiederemo se le lancette andranno spostate avanti o indietro.
