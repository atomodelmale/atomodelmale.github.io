---
author: thesave
comments: true
date: 2012-05-20 02:24:45+00:00
layout: post
link: http://www.atomodelmale.it/2012/05/20/terremoto-a-bologna-imola-20-maggio-2012/
slug: terremoto-a-bologna-imola-20-maggio-2012
title: Terremoto a Bologna (Imola) 20 Maggio 2012
wordpress_id: 11599
categories:
- Ambiente
- Terra
---

Stamane la terra ha tremato nella zona di Bologna.

L'episodio tellurico ha investito per prima la zona a nord di Bologna, Real-Time Earthquake Map dello USGS riporta una scossa di **magnitudo 4.2** sulla scala Richter con epicentro posto a 50km a nord di Bologna verso l'1:13 (23:30 UTC), la quale è stata seguita poche ore dopo alle 4:03 (2:03 UTC) da una scossa ancora più forte di grado **5.9 **ed epicentro a San Felice sul Panaro in provincia di Modena.

Alle ore 5:02 (3:02 UTC) è stata registrata un'altra scossa di magnitudo **5.1** con epicentro a Camposanto, sempre nella zona del modenese.

![](http://www.atomodelmale.it/wp-content/uploads/2012/05/Terremoto-Bologna2.jpg)
Nella zona del ferrarese e del modenese sono stati registrati alcuni crolli e danni agli edifici, con i pompieri impegnati nell'evacuazione dei civili.


Nell'**imolese** la seconda scossa è stata avvertita, svegliando i cittadini, per fortuna procurando solo l'attivazione di alcuni allarmi e l'oscillazione di qualche quadro e lampadario.

Gli episodi -- in particolare l'ultimo-- che hanno manifestato i propri effetti perfino a **Milano** e **Torino**, ha generato un forte flusso informativo degli utenti sui principali social network.

[UPDATE] - ulteriori scosse di assestamento sono state registrate sempre oggi, con epicentro sempre a Camposanto intorno alle 11 di mattina.
