---
author: Il Gorgonauta
comments: true
date: 2011-06-06 07:00:59+00:00
layout: post
link: http://www.atomodelmale.it/2011/06/06/prime-visioni-tutte-le-uscite-al-cinema-del-mese-di-giugno-2011/
slug: prime-visioni-tutte-le-uscite-al-cinema-del-mese-di-giugno-2011
title: Prime visioni, tutte le uscite al cinema del mese di giugno 2011.
wordpress_id: 9723
categories:
- Cinema
- Intrattenimento
- Prime Visioni
---

[![](http://www.atomodelmale.it/wp-content/uploads/2011/06/esp-fenomeni-paranormali-210x300.jpg)](http://www.atomodelmale.it/wp-content/uploads/2011/06/esp-fenomeni-paranormali.jpg)Ospedale Psichiatrico abbandonato di Collingwood, luogo dove da anni si verificano fenomeni inspiegabili. Lance Preston assieme alla troupe televisiva di "ESP Fenomeni Paranormali", uno show televisivo che si occupa di dare la caccia ai fantasmi, si trova all'interno dell'edificio per per girare un episodio della serie tv.  Il gruppo intende trascorrere un'intera notte dentro l'ospedale per indagare sul paranormale e documentare il tutto con le proprie telecamere..

Trattasi di **_ESP Fenomeni paranormali_**, pellicola uscita lo scorso 1 giugno. In sua compagnia ecco 3 interessanti commedie : _Four Lions_, _**Zack & Miri Amore a...primo sesso!**_ e _**Paul**_.

Nella prima 4 estremisti islamici inglesi tenteranno, in maniera alquanto maldestra, di organizzare un attentato.

Nella seconda Zack e Miri, amici fin dal tempi della scuola, decideranno di girare un film porno per poter risollevare le proprie disastrate finanze (entrambi infatti condividono la stesso appartamento). La preparazione della pellicola sarà inoltre l'occasione per chiarire, una volta per tutte, i sentimenti che i 2 provano l'uno per l'altro.



Nella terza infine l'alieno Paul scapperà dall'Area 51 (la famosa base americana sospettata di nascondere entità e materiali di provenienza extraterrestre) per rifugiarsi nel primo camper rinvenuto nella zona. Un camper di proprietà di Graeme Willy e Clive Gollings, 2 amici appassionati di fantascienza che hanno deciso di intraprendere un viaggio on the road alla scoperta dei siti di avvistamento alieni più famosi d'America.

Il mercoledì successivo ecco tornare sul grande schermo i mutanti più famosi del mondo del cinema, gli X-men. Nella nuova pellicola **_X-Men: L'Inizio_** gli spettatori potranno scoprire l'origine della rivalità tra Charles ed Erik. Rispettivamente Professor X e Magneto.[![](http://www.atomodelmale.it/wp-content/uploads/2011/06/X-Men-lInizio-300x190.jpg)](http://www.atomodelmale.it/wp-content/uploads/2011/06/X-Men-lInizio.jpg)

Il terzo mercoledì  del mese ecco **_Priest_**, storia di un prete che, contravvenendo agli ordini della chiesa, decide di dare la caccia ai vampiri; **_L'ultimo dei templari_**, racconto di un crociato e del suo fido compagno d'arme a cui è stato affidato il compito di scortare una misteriosa ragazza  in un isolato monastero e **_Libera uscita_**, commedia in cui 2 mariti ricevono dalle rispettive mogli una settimana di licenza dal loro matrimonio.

E se con **_When You're Strange_** si potrà ripercorrere la storia dei_ Doors_, chi ha amato il film d'animazione_ Cars _non potrà invece non correre al cinema per il suo seguito, **_Cars 2_**. Nella nuova pellicola _Saetta McQueen_ attraverserà l'oceano per partecipare al primo Grand Prix Mondiale, una corsa che decreterà chi è la macchina più veloce dell'intero pianeta.


In conclusione, come tradizione




**l'elenco completo delle uscite**


**1 giugno**. Paul / Zack & Miri Amore a... primo sesso! / ESP Fenomeni paranormali / Milo su Marte / Tutti per uno / Garfield il Supergatto /La polvere del tempo / Four Lions.

**3 giugno**. Nauta.

**8 giugno**. X-Men: L'Inizio.

**10 giugno**. London Boulevard / 6 giorni sulla terra / Le donne del 6° piano / Punto d'impatto.

**15 giugno**. Libera uscita / Priest / L'ultimo dei templari.

**17 giugno**. I guardiani del destino / The Hunter - Il cacciatore / Il pezzo mancante / Venere Nera.

**21 giugno**. When You're Strange.

**22 giugno**. Michel Petrucciani - Body & Soul / Cars 2 / The Conspirator.

**24 giugno**. Un anno da ricordare / Un tuffo nel passato / 13 Assassini / L'erede / Student Services.
