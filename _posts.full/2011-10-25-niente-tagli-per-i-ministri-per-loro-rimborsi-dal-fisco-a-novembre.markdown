---
author: Radio Rebelde
comments: true
date: 2011-10-25 19:35:18+00:00
layout: post
link: http://www.atomodelmale.it/2011/10/25/niente-tagli-per-i-ministri-per-loro-rimborsi-dal-fisco-a-novembre/
slug: niente-tagli-per-i-ministri-per-loro-rimborsi-dal-fisco-a-novembre
title: Niente tagli per i Ministri. Per loro rimborsi dal fisco a novembre.
wordpress_id: 10695
categories:
- Crisi
- Italia
- Notizie
- Politica
tags:
- Ministri
- Tagli
---

![](http://www.atomodelmale.it/wp-content/uploads/2011/10/camera-300x199.jpg)Tranquilli ministri e scusate per il disagio.

Il decreto** legge 78 del 2010**, che conteneva misure di _“stabilizzazione finanziaria”_, prevedeva che dal primo gennaio 2011 al 31 dicembre 2013 le retribuzioni dei dipendenti delle pubbliche amministrazioni superiori a **90.000 euro** lordi annui fossero ridotti del **5** per cento per la parte oltre il “tetto”, e del 10 per cento per la parte superiore ai 150 mila euro.

La riduzione è quindi entrata in vigore e ha pesato sugli stipendi degli statali dall’inizio dell’anno a oggi, ministri, viceministri e sottosegretari compresi.

Tuttavia ai ministri e sottosegretari, poiché ricoprono cariche politiche e non sono titolari di un rapporto di lavoro dipendente, non posso essere destinatari dei tagli al trattamento economico complessivo disposti dall'**articolo 9, comma 2** della manovra correttiva del 2010. A questi, pertanto, sulla mensilità in pagamento il **prossimo novembre**, sarà rimborsato quanto trattenuto in applicazione della predetta norma.

A rivelarlo, e a documentarlo, è il quotidiano economico **Italia Oggi** che riporta una circolare del ministero dell’Economia, che dispone, appunto, la restituzione di quanto è stato trattenuto dalle “paghe” di ministri e sottosegretari in base ai tagli decisi l’anno scorso sugli stipendi pubblici più alti.


E’ lo stesso quotidiano a bollare la vicenda come “un inghippo legale, ma scandaloso”.

E’ paradossale che a essere rimborsati siano proprio quelli che decidono i tagli, mentre tutti gli altri saranno costretti a pagare. D'altronde se anche Sarkozy e la Merkel ci prendono per i fondelli un motivo ci sarà.
