---
author: thesave
comments: true
date: 2011-05-03 20:30:47+00:00
layout: post
link: http://www.atomodelmale.it/2011/05/03/thor/
slug: thor
title: Thor
wordpress_id: 9509
categories:
- Avventura
- Azione
tags:
- Marvel
- Stan Lee
---

![](http://www.atomodelmale.it/wp-content/uploads/2011/05/Thor2-202x300.jpg)970 AC, **Midgard**, la Terra.

Questi sono il tempo ed il luogo dello scontro tra la terribile armata dei **giganti del ghiaccio**, proveniente dal pianeta congelato di **Jotunheim** e guidata dal perfido **Laufey** ed **Odino** (Anthony Hopkins), il **padre degli dei**, alla guida degli **Asgardiani**, guerrieri indomiti venerati dalle tribù norrene.

La battaglia infuria e ci sono vittime da ambo gli schieramenti, mentre i poveri umani sono spettatori inermi dell’epica lotta. Alla fine è **Odino** a **trionfare**, salvando i Nove Regni e riportando ad Asgard **spoglie di guerra e onore**.

In un batter di ciglio passa un millennio e **Thor** (Chris Hemsworth), assieme al **fratello** **minore** **Loki**, è ormai adulto e pronto per **giurare fedeltà ad Asgard e diventarne il re**, come suo padre Odino, prima di lui.

![](http://www.atomodelmale.it/wp-content/uploads/2011/05/Thor1-300x199.jpg)Purtroppo l’idilliaco momento di gloria è guastato **all’intrusione** **nel palazzo** di un gruppo di giganti del ghiaccio che, **agendo** **celati** ai sensi dell’onnisciente **Heimdall**, guardiano di Bifrost, riescono ad introdursi nel palazzo reale per rubare uno degli artefatti riportati dalla guerra, mille anni addietro: lo **Scrigno degli Antichi Inverni**, fonte del potere dei giganti del ghiaccio.

Il piano è sventato ma **Thor** decide di **portare la battaglia** **nel regno** dei giganti, disubbidendo all’ordine del padre, nonché suo re, usa il** ponte interstellare** di **Bifrost** per raggiungere **Jotunheim** e sterminare i nemici sul loro pianeta natale.

Il **trattato di pace** siglato con i giganti è **rotto** e nella schermaglia Thor mette in pericolo la propria vita oltre a quella di Loki e dei suoi compagni d’avventura – Sif e i Tre Guerrieri. Solo grazie **all’intervento di Odino** il gruppo riesce a tornare ad Asgard tutto intero, ma la collera del padre degli dei si abbatte sul figlio disubbidiente, **privandolo dei propri poteri** **divini** **e del magico** **martello** che lo rendo il combattente più potente di Asgard: **Mjolnir**.

Thor è quindi esiliato su Midgard, dove dovrà imparare a **vivere come un mortale**.

**Sulla terra**

![](http://www.atomodelmale.it/wp-content/uploads/2011/05/Thor3-300x199.jpg)Quello che avete letto sopra è la versione “linearizzata” **dell’incipit di Thor**, l’ultimo film della “Casa delle Idee” – la Marvel – ed approdato sugli schermi del Bel Paese.

“Linearizzata” perché in realtà la storia raccontata dal film si svolge ai giorni nostri, nel New Messico, dove la bella astrofisica **Jane Foster** (una sempre affascinante Natalie Portman), inseguendo una** tempesta magnetica** incontra -- o meglio si scontra con -- il possente **dio del tuono**.

Da qui si dipana tutta la trama raccontata qualche paragrafo sopra, fino a ritornare nuovamente sulla terra e all’incidente che unirà i destini di **Jane e Thor. **

** **Senza addentarsi ulteriormente nella **leggera trama** di Thor, andiamo tosto alla personale critica sul film.

![](http://www.atomodelmale.it/wp-content/uploads/2011/05/Thor4-300x199.jpg)Per chi non lo sapesse, l’uomo dietro la regia del film è nientepopodimeno che **Kenneth Branagh** e probabilmente è lui che si deve ringraziare se una pellicola dalla **trama così semplice** riesce comunque ad **appassionare lo spettatore**, giostrando sapientemente una tavolozza **di attori di prim'ordine **e alternando momenti epici a scene drammatiche – forse le meno credibili del film – e comiche, come quelle che vedono un disorientato Thor alle prese con la vita da mortale sulla terra.

Effetti speciali di prim’ordine e **fotografia degna di nota**, soprattutto nel sapiente uso del colore nell’ambientare la dorata Asgard e la cupezza di Jotunheim.

Hemsworth ce la mette tutta per dar spirito – oltre che corpo – al Thor da lui interpretato, **ma gli manca quel “quid”** che separa un “bel fustacchione biondo” da un Ironman/Downey Jr. che dir si voglia.

A dar credito alla pellicola ci pensano l’interpretazione magistrale di un veterano come **Hopkins**, e quella della **Portman** anche se, cronometro alla mano, sono relativamente pochi i minuti in cui si vede sullo schermo.

Di certo non rimarrete delusi dalla visione e, come sempre, rimanete seduti fino alla fine dei titoli di coda per un assaggio dell’imminente “**I Vendicatori**” in programma per il 2012.


