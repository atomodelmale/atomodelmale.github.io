---
author: Radio Rebelde
comments: true
date: 2011-06-25 12:43:04+00:00
layout: post
link: http://www.atomodelmale.it/2011/06/25/tav-addio-finanziamenti-o-guerriglia/
slug: tav-addio-finanziamenti-o-guerriglia
title: Tav. Addio finanziamenti o guerriglia?
wordpress_id: 9799
categories:
- Italia
- Protesta
- Trasporti
tags:
- Maroni
- Tav
- Torino-Lione
---

_[![](http://www.atomodelmale.it/wp-content/uploads/2011/06/no_tav-300x216.jpg)](http://www.atomodelmale.it/wp-content/uploads/2011/06/no_tav.jpg)«Vi è un rischio evidente che una par__te sostanziale del finanziamento globale Ue di 672 milioni di euro andrà persa»._ Queste le parole del vicepresidente Ue **Siim Kallas** con la delega ai trasporti.

Mai tanta durezza era stata usata da Bruxelles in dieci anni di tira e molla sulla questione **Tav Torino-Lione**.

Kallas ricordava che «_i progressi che saranno effettuati in questo senso saranno cruciali per la possibilità di inserire la Torino-Lione nella futura proposta della commissione del "core network"»_. In altri termini, l'opera rischia non solo di perdere i finanziamenti già concessi, ma anche di essere cancellata definitivamente da tutti i programmi infrastrutturali di Bruxelles.

Nessuna replica da parte di **Matteoli**, Ministro delle Infrastrutture, mentre **Maroni** ha ribadito che «_il governo ha deciso che l'alta velocità si farà e vi assicuro che il cantiere entro il 30 giugno sarà aperto»._

La dichiarazione di Maroni rafforza ora questa posizione ufficiale del Governo italiano soprattutto perché non è escluso che l'uso della forza pubblica si renda necessario di fronte all'opposizione sul territorio dei no-Tav.



Intanto i **No Tav** non parlano quasi più di aspetti tecnici, ma solo di scontro con le istituzioni. Così evitano di insistere sul fatto che, senza la tratta Milano-Venezia, il corridoio 5 di fatto non esisterebbe più. E che l'alta capacità ferroviaria non ha molto senso solo sulla tratta Lione-Torino, se poi in Italia neppure un treno merci viaggia sulle linee dell'alta velocità.

I posti di blocco, con sassi, tubi saldati, alberi tagliati, sono stati collocati dai No Tav in un'area più aperta, che agevola scontri di massa.
