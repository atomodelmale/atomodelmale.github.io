---
author: thesave
comments: true
date: 2012-07-31 09:44:56+00:00
layout: post
link: http://www.atomodelmale.it/2012/07/31/la-leggenda-del-cacciatore-di-vampiri/
slug: la-leggenda-del-cacciatore-di-vampiri
title: La leggenda del Cacciatore di Vampiri
wordpress_id: 11872
categories:
- Azione
- Horror
tags:
- America
- Tim Burton
- Usa
- Vampiri
---

Abramo Lincoln e Vampiri.

Un po' come dire cucito e pugilato o fagiolata e danza classica, anche se, inaspettatamente, il mix sembra funzionare.

**Abe, prima di diventare Abe**

![](http://www.atomodelmale.it/wp-content/uploads/2012/07/La-Leggenda-del-Cacciatore-di-Vampiri1-202x300.jpg)

La storia raccontata in "La leggenda del Cacciatore di Vampiri" si inserisce come un **binario alternativo e parallelo della vita del 16° presidente degli Stati Uniti d'America**: Abraham Lincoln.

La storia del Lincoln cacciatore di vampiri viene raccontata per mezzo del proprio, inseparabile, **diario,** nel quale il futuro presidente U.S.A. annota la personale guerra contro i figli di Caino. Dopo la morte della madre, causata dal morso di un vampiro, il giovane Lincoln, in cerca di **vendetta ** fa la conoscenza di **Henry,** un cacciatore di vampiri di professione. Grazie a Henry, Lincoln diventerà il principale baluardo della giovane nazione americana contro l'incombente minaccia del dominio vampirico.

**La furia dei presidenti**

![](http://www.atomodelmale.it/wp-content/uploads/2012/07/La-Leggenda-del-Cacciatore-di-Vampiri2-300x168.jpg)Uscito dalla penna (tastiera?) del romanziere** Seth Grahame-Smith** -- già famoso per l'apprezzato romanzo "**Orgoglio e Pregiudizio e Zombie**" --, questo "La Leggenda del Cacciatore di Vampiri" riesce -- incredibilmente -- dove tanti altri hanno fallito: miscelare **Storia, epicità, horror** e **azione** in una pellicola al contempo bella da vedere e con una trama che non faccia urlare -- troppo -- alla "cazzata supersonica".

Ok, stiamo sempre parlando di vampiri, quindi il connotato fantasy è d'obbligo, ma in un tempo in cui la declinazione hollywoodiana delle creature della notte è rappresentata da bellimbusti "emo" con problemi esistenziali, è un **toccasana vedere i succhia-sangue in azione in tutta la loro bruttezza** e **bestialità.**

![](http://www.atomodelmale.it/wp-content/uploads/2012/07/La-Leggenda-del-Cacciatore-di-Vampiri3-300x199.jpg)Certo, il risultato finale è ben lungi dalla perfezione, soprattutto a causa di un montaggio a tratti immobile e di alcune scelte di script un po' troppo spinte -- scene d'azione in primis -- o semplicistiche. Buona la prestazione del protagonista,** Benjamin Walker**, che, voi per la figura "abbottonata" di Abe l'Onesto, vuoi per la giovane età, non riesce proprio a bucare lo schermo. Per fortuna il cast si avvale di un cattivo d'eccellenza -- **Rufus Sewell** -- e di un mentore che, alla lontana, ricorda lo Sherlock di Richie -- d'altronde l'interprete, **Dominic Cooper,** ha interpretato il papà di Tony Stark nel recente Capitan America. Il tocco del regista, **Timur** -- **Wanted** -- **Bekmambetov,** si nota soprattuto nelle immaginifiche scene d'azione, il tutto con la supervisione di un produttore sopra le righe come **Tim Burton.**

![](http://www.atomodelmale.it/wp-content/uploads/2012/07/La-Leggenda-del-Cacciatore-di-Vampiri4-300x154.jpg)In conclusione la pellicola riesce a **intrattenere** ed **affascinare lo spettatore,** grazie anche **all'epicità** di **un'epoca storica** -- quelle della guerra di secessione -- ed al **patriottismo americano** che un personaggio come Lincoln riesce a portare sullo schermo, il tutto guarnito da un 3D mai invadente ma centellinato per dare quel "in più" non necessariamente utile ai fini della trama, ma comunque **suggestivo.**
