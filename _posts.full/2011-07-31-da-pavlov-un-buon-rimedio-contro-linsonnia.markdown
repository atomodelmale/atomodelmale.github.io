---
author: thesave
comments: true
date: 2011-07-31 09:02:02+00:00
layout: post
link: http://www.atomodelmale.it/2011/07/31/da-pavlov-un-buon-rimedio-contro-linsonnia/
slug: da-pavlov-un-buon-rimedio-contro-linsonnia
title: Da Pavlov un buon rimedio contro l'insonnia
wordpress_id: 10023
categories:
- Salute
tags:
- Sonno
---

Trascorrete notti insonni cercando l’abbraccio di Morfeo contando, senza successo, pecore, stelle o le proprietà del presidente del consiglio?

Da Pavlov – si, proprio quello del campanello e del cane -- una soluzione che potrebbe fare al caso vostro.

**Beh, insonnia…**** **

![](http://www.atomodelmale.it/wp-content/uploads/2011/07/That_Dreadful_Insomnia_by_Sheeyo-300x273.png)Vediamo se riesco a inquadrare il vostro (nostro) problema: **siete a letto**, avete sonno, volete dormire. Chiudete gli occhi e … **vi girate** così tante volte che sembrate il protagonista di un remake a caso dell’esorcista, guardate la tv, leggete un libro, contate qual-dir-si-voglia oggetto/animale/vegetale, ma niente. **Non riuscite ad addormentarvi in nessun modo**.

Per gli irriducibili delle ore piccole viene in soccorso un **metodo **– dicono –** efficace** mutuato dalla ricerca del famoso fisiologo scopritore dei** riflessi condizionati**.

Cos'è un riflesso condizionato? Senza entrare nello specifico e facendola breve è **l'associazione di un preciso stimolo ad una reazione**, se viene creato tale legame si ha che il primo diventa lo "stimolo chiave" e la reazione ne è il "riflesso condizionato".

**Imparare ad addestrarci******

![](http://www.atomodelmale.it/wp-content/uploads/2011/07/insomnia_by_zeloco-134x150.jpg)Benché Pavlov conducesse esperimenti sui cani, la teoria del riflesso condizionato si può applicare (entro un certo margine) anche all'uomo ed è quello che sostiene il professor **Richard R. Bootzin** dello **Sleep Research Lab** dell’università dell’Arizona.

Per predisporre al nostro corpo al sonno il professore suggerisce, come miglior pratica, quella del **Stimulus Control Therapy**, composta dai seguenti sei punti:



	
  1. **Andare a letto solo per dormire** e **quando si è stanchi** (quindi non per leggere libri, lavorare al computer, guardare tv, ecc…).

	
  2. Postilla del primo punto: l’**attività sessuale** - non      sto scherzando ;) -, a letto, è consigliata ed è un ottimo modo per rilassarsi e facilitare il sonno,      per questo costituisce un’eccezione alla lista di cose “da non fare” a letto, se      si vuole un buon sonno.

	
  3. **Se non si riesce a dormire entro pochi minuti **dopo      essersi coricati, evitare di rigirarsi nel letto. Piuttosto è meglio      **alzarsi, andare in un’altra sala della casa** e “girare” finché non ci si      sente stanchi.

	
  4. Tornati a letto se ancora non si riesce ad addormentarsi ripetete i punti precedenti: lo scopo di questa      pratica è forzare il corpo ad **associare il sonno alla posizione      sdraiata sul letto**.

	
  5. Mantenere una **sveglia regolare **-- sempre intorno      alla stessa ora, indipendentemente dalle ore di sonno -- aiuta ad      acquistare un buon ritmo circadiano e di conseguenza **prepara il corpo al      sonno**.

	
  6. **Evitare**, se possibile**, i “sonnellini”** durante il      giorno.


Ricordatevi che la “terapia” si basa sul forzare il nostro corpo ad associare il letto al sonno, **allontanando **il più possibile **qualsiasi altra associazione con attività diverse** (sesso a parte).

Buona terapia e **buona notte**!
