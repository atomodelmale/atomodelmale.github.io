---
author: thesave
comments: true
date: 2009-11-30 11:10:38+00:00
layout: post
link: http://www.atomodelmale.it/2009/11/30/luomo-che-fissa-le-capre/
slug: luomo-che-fissa-le-capre
title: L'uomo che fissa le capre
wordpress_id: 6083
categories:
- Cinema
- Commedia
- Guerra
tags:
- Ewan McGregor
- George Clooney
- Jeff Bridges
---

La bellezza di 219.000 e rotti minuti fa -- quindi il passato remoto è d'obbligo -- andai sul sito** **[**trailer HD della Apple**](http://www.apple.com/trailers/) per dare un’occhiata ai prossimi film in arrivo e notai subito questo “**The Man Who Stare at Goats**”. Incuriosito dal titolo ed invogliato dal cast di tutto rispetto mi guardai un paio di volte il trailer, rimanendone estasiato: dovevo vederlo!

Finalmente la mia curiosità è stata soddisfatta, risultato? **Nù** **Giuiell'!**

**Guerrieri Jedi!**

![the-men-who-stare-at-goats-book](http://www.atomodelmale.it/wp-content/uploads/2009/11/the-men-who-stare-at-goats-book-193x300.jpg)"**L’uomo che fissa le capre**", quale titolo migliore per un film dove il nonsense ed il grottesco si mischiano alla satira graffiante dell’America post-Iraq, ma andiamo con ordine.

Nel 2004 il giornalista **Jon** **Ronson** pubblica un libro intitolato -- appunto -- “The Man Who Stare at Goats”, in cui riporta il risultato delle sue indagini riguardo agli esperimenti condotti -- dagli anni '70 fino ad oggi -- dall'esercito USA su soldati considerati “**paranormali**”.

Lo scopo di tali esperimenti è far chiarezza sulle reali capacità della mente umana, addestrando un **corpo d'élite** formato da commando psichici che avrebbero potuto, tra le altre cose, leggere la mente,  passare attraverso le pareti ed uccidere i propri nemici solamente fissandoli.

Trama già sentita? Vero, peccato che non si tratti di un fumetto, ma della vita reale.<!-- more -->


Se durante la visione del film vi direte “**che Razzate pazzesche**” vedendo gli iracheni torturati con la sigla di [**Barney & Friends**](http://www.hitentertainment.com/barney/flash_mx/sites/player.asp) o sentendo parlare di “**capre de-belatizzate**”, sappiate che è tutto vero, come è vera la diffusione dell’**LSD** tra i nascenti gruppi hippy da parte dell’US Army per testarne gli utilizzi.

Prendendo come base l'opera di Ronson, l'esordiente regista **Grant Heslov** ha dato vita ad un film leggero e godibile, che fa della demenzialità e del grottesco la propria bandiera, ma che comunque non lascia nulla al caso e adempie al proprio **compito di denuncia**.

**More than a Feeling**

![5e25e77e75e1ba0c0b1034a96e2de5b2_medium](http://www.atomodelmale.it/wp-content/uploads/2009/11/5e25e77e75e1ba0c0b1034a96e2de5b2_medium-300x233.jpg)In "L'uomo che fissa le capre" -- il film -- la vicenda viene narrata in prima persona da **Bob**, alter-ego di Ronson e giornalista provincialotto e un po' smarrito -- interpretato da Obi Wan Kenobi (Ewan McGregor) --  che, lasciato dalla moglie, decide di partire alla volta dell'Iraq come giornalista di guerra.

Il tapino è alla ricerca della storia della sua vita, ma sembra proprio non avere fortuna. Quanto tutto e tutti gli voltano le spalle Bob incontra l'uomo del destino: **Lyn Cassidy** -- un George Clooney più fricchettone e suonato che mai.

Lyn, ex sergente dell'esercito USA, introduce un incredulo Bob all'interno del proprio mondo. Seguendo lo sconclusionato "guerriero Jedi" nella sua missione segreta, impara la storia dell'"**Esercito Nuova Terra**", capitanato da **Bill Django**,** **-- Jeff Bridges, il "Drugo" del Grande Lebowski -- reduce del Vietnam e convito sostenitore del movimento New Age per scopi militari.

![a8c301f93871e8702b34f3741a702a29_medium](http://www.atomodelmale.it/wp-content/uploads/2009/11/a8c301f93871e8702b34f3741a702a29_medium-150x99.jpg)Parallela alla rocambolesca avventura mediorientale di Bob, i flashback di Lyn raccontano la storia della propria unità, di come le ingenuità e le esagerazioni della cultura hippy portarono** alla nascita ed allo sviluppo di veri **-- o almeno presunti -- **poteri **e di come tutto questo fu "rovinato" dai militari.

Non vi racconto altro sul film, piuttosto guardatevelo e godetevi l'inaspettata** sinergia del duo Clooney-McGregor** e la sua -- strampalata -- storia fino alla fine.

Un'ultima cosa, **non fermatevi alle apparenze**, andate oltre la cortina di superficialità delle gag: in "The Man Who Stare at Goats"** non è la demenzialità a farla da padrone, ma la satira**.

L'esercito americano, le multinazionali militarizzate impegnate nella ricostruzione irachena, il movimento hippy, i media odierni, questi ed altri sono i temi che, **sempre suggeriti e mai forzati**, vengono presentati in tutta la loro snaturata -- ed esilarante -- verità.

I militari avranno veramente sviluppato dei poteri? Sono tutte buffonate? Chissà, d'altronde "la beffa più grande del diavolo è far credere al mondo che lui non esiste".
