---
author: Radio Rebelde
comments: true
date: 2012-04-27 10:27:50+00:00
layout: post
link: http://www.atomodelmale.it/2012/04/27/guardiola-lascia-il-barcellona/
slug: guardiola-lascia-il-barcellona
title: Guardiola lascia il Barcellona?
wordpress_id: 11533
categories:
- Calcio
- Sport
tags:
- Barcellona
- Guardiola
---

![](http://www.atomodelmale.it/wp-content/uploads/2012/04/download.jpg)_"Ragazzi me ne vado"_. A dirlo l'allenatore del Barcellona, Pep Guardiola.

Secondo l'edizione on line di **Marca**, **il tecnico** ha già comunicato alla squadra che il prossimo anno non sarà più l'allenatore del Barcellona. Dopo quattro anni di successi con la formazione blaugrana, Pep Guardiola ha deciso di chiudere la sua esperienza con il club catalano.

Il tecnico nei suoi quattro anni in panchina, è stato molto più di un allenatore.

E' l'uomo che ha portato i blaugrana al centro del mondo. Creando un modello impossibile da imitare sul piano del gioco. Dove la tecnica individuale dei giocatori è quasi irreale e non c'è il centravanti perché, parola di Pep, _"il nostro centravanti è lo spazio che tutti possono attaccare"_. Un sistema che ha portato risultati clamorosi: passeranno molti anni prima che un allenatore possa vincere 13 trofei sui 17 a cui ha partecipato.


Fatali le ultime due sconfitte: con il Real Madrid e l'eliminazione dalla Champions League ad opera del Chelsea.

Il probabile addio di Guardiola avrà notevoli ripercussioni su quello che sarà il futuro del progetto-Barça. Ma non solo: il fatto che l'allenatore catalano lasci la panchina azulgrana, scatenerà l'asta al rialzo dei club più importanti d'Europa per accaparrarselo. Due su tutti: il Chelsea di Abramovich e il Milan di Berlusconi. Anche se Guardiola ha più volte dichiarato di aver bisogno di un anno per staccare la spina.
