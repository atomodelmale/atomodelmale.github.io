---
author: Radio Rebelde
comments: true
date: 2010-06-27 21:04:06+00:00
layout: post
link: http://www.atomodelmale.it/2010/06/27/the-giver-il-donatore/
slug: the-giver-il-donatore
title: The Giver - Il Donatore.
wordpress_id: 7582
categories:
- Società
tags:
- Libro
- Lois Lowrey
- The Giver
---

![](http://www.atomodelmale.it/wp-content/uploads/2010/06/images.jpg)**The Giver - Il Donatore** è un successo anche in Italia. Sono moltissimi i lettori e le lettrici che hanno apprezzato il romanzo di** Lois Lowry.**

Vincitore di numerosi **premi **letterari tra cui il prestigioso Newbery Medal, acclamato dalla critica ufficiale e tradotto in venti paesi,  The Giver - Il Donatore, pubblicato da Giunti Y, è stato censurato in molte scuole americane perchè accusato di trattare temi come la sessualità, l'eutanasia e l'infanticidio in modo esplicito.

Jonas ha dodici anni e vive in un mondo perfetto. Nella sua Comunità non ci sono più guerre, differenze sociali o sofferenze. Tutto ciò che può causare dolore o disturbo è stato abolito, compresi gli impulsi sessuali, le stagioni e i colori. Le regole da rispettare sono ferree ma tutti i membri della Comunità si adeguano al modello di controllo governativo che non lascia spazio a scelte o profondità emotive, ma neppure a incertezze o rischi. Ogni unità familiare è formata da un uomo e una donna a cui vengono assegnati un figlio maschio e una femmina. Ogni membro della Comunità svolge la professione che gli viene affidata dal Consiglio degli Anziani nella Cerimonia annuale di dicembre. E per Jonas quel momento sta arrivando.<!-- more -->



Scritto da Lois Lowry, The Giver è il primo libro di una **trilogia** a cui seguono Gathering Blue e Messanger.

Benchè sia un libro kidult è veramente bello. Si legge d'un fiato, il ritmo è coinvolgente e sicuramente la storia lascia numerosi spunti di riflessione.  Ci ha dovuto pensare la Giunti, con la sua nuova collana Y, a portarlo in Italia. Rumors dicono che sia in pre-produzione un film, che vede Dustin Hoffman nella parte del Donatore.
