---
author: Il Gorgonauta
comments: true
date: 2008-10-05 15:34:47+00:00
layout: post
link: http://www.atomodelmale.it/2008/10/05/ignobel-2008/
slug: ignobel-2008
title: IgNobel 2008.
wordpress_id: 1719
categories:
- Blog
- Ricerca scientifica
tags:
- IgNobel
---

![](http://www.atomodelmale.it/wp-content/uploads/2008/10/ignobel2007-300x225.jpg)Per chi non lo sa non esistono solo i premi Nobel assegnati a Stoccolma ma anche premi minori con lo stesso nome ma concessi a ricerche divertenti, eccentriche e stravaganti, con lo scopo non solo di incuriosire ma sopratutto di attrarre il pubblico verso la scienza.

Sono gli **Ig Nobel**, gioco di parole tra premio ignobile e premio Nobel, assegnati fin dal lontano 1991, sponsorizzati dalla rivista scientifica-umoristica statunitense _Annals of Improbable Research_ (AIR) e consegnati all'Università di Harvard prima dell'annuncio ufficiale dei vincitori del più prestigioso premio Svedese. Niente ricompensa in denaro ma solo la gloria dei posteri.

Vi sono diverse categorie di Ig Nobel, come Pace, Letteratura, Economia, Alimentazione, Biologia o Chimica. In tanti anni tante sono state le ricerche stravaganti ma ora ne riporto solo alcune, ad es



	
  * è stato dimostrato che l'acqua è un essere intelligente

	
  * è stato studiato il comportamento delle cellule nervose di una cavalletta

	
  * ancora, spiegato perché i picchi non incorrono nell'emicrania


<!-- more -->


Quest'anno tra i vari premiati anche un italiano, Massimiliano Zampini, che assieme a Charles Spence, ha meritato il premio IgNobel per la nutrizione grazie ad una ricerca sul suono del cibo. Vincono nella categoria Pace gli Svizzeri per aver adottato come principio legale la dignità delle piante. A due studiosi dell'Ecole Nationale Veterinaire di Tolosa invece il riconoscimento nella sezione Biologia per aver scoperto che le pulci dei cani saltano più in alto rispetto a quelle che si trovano sui gatti. In Archeologia Astolfo Gomes de Mello Araujo e Josè Carlos Marcelino hanno dimostrato che gli armadilli sono capaci di arrampicarsi su uno scavo archeologico.

Non è finita. Premio IgNobel per la letteratura a David Sims per il libro V_oi bastardi: una esplorazione narrativa della pratica dell'indignazione nelle organizzazioni_, mentre quello per la psicologia è andato a dei ricercatori americani dopo aver reso noto che alcune danzatrici, se il loro periodo fertile è al massimo, possono guadagnare fino al 60% in più. IgNobel per la Chimica? Condiviso tra statunitensi e cinesi, dopo al dimostrazione gli uni che La CocaCola è uno spermicida, gli altri l'esatto contrario. Il riconoscimento per la Fisica infine a Dorian Raymer e Douglas Smith dopo aver dimostrato che capelli e spaghi di aggrovigliano in nodi inevitabilmente.

Il Gorgonauta.
