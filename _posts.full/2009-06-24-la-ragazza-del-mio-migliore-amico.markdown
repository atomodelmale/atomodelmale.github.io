---
author: Il Gorgonauta
comments: true
date: 2009-06-24 20:35:56+00:00
layout: post
link: http://www.atomodelmale.it/2009/06/24/la-ragazza-del-mio-migliore-amico/
slug: la-ragazza-del-mio-migliore-amico
title: La ragazza del mio migliore amico.
wordpress_id: 5090
categories:
- Cinema
- Commedia
tags:
- Amore
- Kate Hudson
- Ragazza
---

![la-ragazza-del-mio-migliore-amico](http://www.atomodelmale.it/wp-content/uploads/2009/06/la-ragazza-del-mio-migliore-amico-210x300.jpg)Il giovane **Dustin** è innamorato della propria collega di lavoro** Alexis**, la quale tuttavia non desidera nient'altro che una semplice amicizia. Dustin però, convinto che la stessa sia la donna della sua vita, ingaggia l'amico** Tank **per farla cadere tra le sue braccia. Tank infatti ha un particolare hobby o, meglio, un secondo lavoro:  ingaggiato da uomini mollati deve uscire con le loro ex e fargli vivere una terribile serata in modo che le stesse ritornano disperate da coloro che hanno appena lasciato.

Tank in questi pseudo appuntamenti si reca in locali orribili o scadenti, si comporta con maleducazione e senza alcun rispetto per il gentil sesso. Il tutto con molta facilità, grazie anche ad una specie di dote naturale che gli ha dato nel tempo fortuna, denaro e donne.

La richiesta del proprio miglior amico si prospetta per Tank quindi come nient'altro che un ennesimo e sicuro lavoro ben fatto e pagato. Questo in teoria. Nella realtà infatti Alexis si rivelerà diversa da tutte le altre ragazze incontrate fino a quel momento. Tank così si ritroverò compiere una difficile scelta : seguire il proprio intuito e cuore oppure lasciare inalterato lo status quo con Dustin.

<!-- more -->


_La ragazza del mio migliore amico_ comunque cerca di far divertire il suo pubblico e il triangolo amoroso venutosi a creare è accompagnato da sketch e battute, concentrandosi sopratutto sui luoghi comuni sia dei rapporti amorosi tra ![Kate Hudson](http://www.atomodelmale.it/wp-content/uploads/2009/06/Kate-Hudson-300x200.jpg)uomini e donne sia di entrambi i sessi. Riuscendo, talvolta, tra un Alec Baldwin vecchio mandrillo e una pizza alla pizzeria "Crosta di Gesù", a strappare qualche risata. Ma nello scontro tra il cattivo e maschilista (dal cuore d'oro) Tank e il buon Dustin per il cuore di Alexis quale sarà il vincitore?

Un commedia alla **Kate Hudson**, una trama simpatica ma non eccezionale e un pò scontata, una storia d'amore combattuta e imprevedibile (in teoria) ma con l'inevitabile Happy Ending per i più romantici. Per l'attrice americana forse non una delle sue pellicole più riuscite come per il resto del cast dove compare anche l'ex "timidone" di _American Pie_ Jason Biggs nel ruolo dell'impacciato Dustin.

Senza dimenticare Alec Baldwin, la sua non più giovane età e il vero protagonista del film, Dane Cook, alias il terribile e disgustoso Tank!
