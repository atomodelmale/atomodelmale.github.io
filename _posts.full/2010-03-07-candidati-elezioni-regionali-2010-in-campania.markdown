---
author: Radio Rebelde
comments: true
date: 2010-03-07 10:19:07+00:00
layout: post
link: http://www.atomodelmale.it/2010/03/07/candidati-elezioni-regionali-2010-in-campania/
slug: candidati-elezioni-regionali-2010-in-campania
title: Candidati Elezioni Regionali 2010 in Campania.
wordpress_id: 6907
categories:
- Elezioni
- Italia
- Politica
tags:
- '2010'
- Campania
- Candidati
- Paolo Ferrero
- PD
- Pdl
- Regione
- Vincenzo De Luca
---

**![Vincenzo De Luca](http://www.atomodelmale.it/wp-content/uploads/2010/03/vincenzo-de-luca110.jpg)![](http://www.atomodelmale.it/wp-content/uploads/2010/03/caldoro-stefano110.jpg)![](http://www.atomodelmale.it/wp-content/uploads/2010/03/paolo-ferrero.jpg)![](http://www.atomodelmale.it/wp-content/uploads/2010/03/member_7819652.jpeg)Candidato Pd**: Vincenzo De Luca

**Candidato Pdl**: Stefano Caldoro

**Candidato Federazione della Sinistra**: Paolo Ferrero

**Candidato Movimento Cinque Stelle Campania**: Roberto Fico


Alla fine il sindaco di Salerno, **Vincenzo De Luca**, ce l'ha fatta. Sarà lui il candidato del Pd alle prossime regionali campane, senza peraltro passare dalle primarie che ha continuato a chiedere ma che non si sono svolte visto il ritiro dell'altro candidato, l'assessore campano al Turismo, Riccardo Marone, si era ritirato.

Così i democratici si sono ricompattati su De Luca dopo settimane di polemiche (molti nel partito non lo vedevano e non lo vedono di buon occhio), di totocandidature tra nomi più o meno improbabili, di scontri tra la segreteria romana e il governatore uscente Bassolino.

Ma De Luca non si scompone più di tanto. E, dopo aver raccolto l'appoggio dei Verdi e di Rutelli con la sua Api, ha segnato nello scorso weekend un altro punto a suo favore, conquistando anche il sostegno dell'Idv di Di Pietro. Un traguardo non da poco visto che, solo fino a qualche giorno fa, la sua candidatura era considerata irricevibile dai dipietristi per via del suo coinvolgimento in alcune inchieste.<!-- more -->



Dall'altra parte, a contendergli la guida della regione ci sarà il socialista **Stefano Caldoro**. La cui candidatura arriva dopo mesi non facili per il Pdl, che ha dovuto rinunciare alla candidatura del sottosegretario all'Economia, Nicola Cosentino a causa delle inchieste della magistratura.

Il Pdl ha deciso così di lanciare Caldoro sperando nell'appoggio dell'Udc.

Il sì dell'Udc era legato alla partita delle provinciali di Caserta dove gli uomini di Casini vogliono piazzare Domenico Zinzi ma Cosentino ha continuato a chiedere quella poltrona per un suo candidato. Poi il gesto di rottura con l'annuncio delle sue dimissioni da coordinatore del Pdl campano e da sottosegretario all'Economia per protestare contro il via libera a Zinzi, cui avrebbe dato il placet lo stesso Berlusconi.

Intanto anche **Paolo Ferrero**, segretario nazionale di Rifondazione comunista e portavoce della Federazione della sinistra (che raggruppa tutta la sinistra massimalista), ha annunciato che correrà per la poltrona di governatore campano.

Da non sottovalutare anche la lista Movimento Cinque Stelle Campania che raccoglie le esperienze di cittadinanza attiva che si sono sviluppate in questi anni grazie ai Meetup di Beppe Grillo e che avrà come proprio candidato alle elezioni regionali **Roberto Fico**, gestore di un Bed & Breakfast che da alcuni hanno ha deciso di abbracciare il progetto politico del comico genovese.
