---
author: Il Gorgonauta
comments: true
date: 2016-05-31 10:59:29+00:00
layout: post
link: http://www.atomodelmale.it/2016/05/31/nazionale-ecco-la-lista-dei-convocati-per-leuropeo/
slug: nazionale-ecco-la-lista-dei-convocati-per-leuropeo
title: Nazionale, ecco la lista dei convocati per l'Europeo
wordpress_id: 16841
categories:
- Calcio
- Italia
- Sport
tags:
- Europei
---

![Logo-Euro-2016](http://www.atomodelmale.it/wp-content/uploads/2016/05/Logo-Euro-2016-300x169.jpg)Stasera l'annuncio ufficiale in tv, ma la lista di Conte dei giocatori convocati per l'Europeo ormai non dovrebbe riservare più sorprese. Tra i pali si confermano Buffon, Marchetti e Sirigu.

In difesa spazio al blocco Juve: Bonucci, Chiellini e Barzagli. A questi si aggiunge l'ex Ogbonna (ora al West Ham), Darmian (Manchester United) e De Sciglio (Milan).

A centrocampo le maggiori novità: fuori Jorginho, dentro Sturaro. Confermati, nonostante la condizione, De Rossi e Thiago Motta. A questi si aggiungono Bernardeschi (Fiorentina), Candreva (Lazio), El Shaarawy (Roma), Florenzi (Roma), Giaccherini (Bologna) e Parolo (Lazio).


In attacco rientra Insigne, si salva Eder. Spazio poi a Pellè (Southampton), Immobile e allo juventino Zaza.

Al gruppo si aggiungono tre riserve: Zappacosta (Torino), Rugani (Juventus) e Benassi, sempre dal Toro. Questi giocatori lavoreranno con la squadra perché, in caso di infortunio fino a 24 ore prima della gara inaugurale, si può procedere a una sostituzione.

Gli Europei inizieranno venerdì 10 giugno con la partita inaugurale Francia - Romania. L'Italia scenderà in campo lunedì 13 contro il Belgio, poi il 17 sfiderà la Svezia, infine il 22 l'Irlanda. La Nazionale si trova nel gruppo E.

La finalissima è prevista per domenica 10 luglio a Parigi. Calcio d'inizio alle ore 21 per decidere chi sarà Campione d'Europa.
