---
author: Radio Rebelde
comments: true
date: 2011-01-23 11:33:44+00:00
layout: post
link: http://www.atomodelmale.it/2011/01/23/lodo-ruby-un-bene-per-il-paese/
slug: lodo-ruby-un-bene-per-il-paese
title: Lodo Ruby. Un bene per il paese.
wordpress_id: 8875
categories:
- Italia
- Notizie
tags:
- Cicchitto
- Lodo
- Pecorella
- Ruby
- Silvio Berlusconi
---

[![](http://www.atomodelmale.it/wp-content/uploads/2011/01/patente-16-anni_articolo-300x200.jpg)](http://www.atomodelmale.it/wp-content/uploads/2011/01/patente-16-anni_articolo.jpg)Che non si dica che il nostro Presidente del Consiglio pensi solo ai fatti suoi!

E’ infatti al vaglio della Maggioranza un’importantissima legge che farà schizzare il PIL dell’Italia.

Lo ha annunciato il capogruppo del Pdl alla Camera, **Fabrizio Cicchitto** che, comunicando il sì del Pdl alla ratifica della Convenzione internazionale di Lanzarote sulla protezione dei minori, ha affermato che è allo studio del governo una legge per l'abbassamento della maggiore età: ».

Il primo a ventilare questa ipotesi è stato il deputato del Pdl, ex avvocato di Berlusconi, **Gaetano Pecorella**, in un’intervista al Mattino.

_“Sono dell’idea che oggi l’età per diventare maggiorenni sia troppo alta rispetto alla maturità raggiunta dai giovani _- ha detto  giustamente Pecorella - _un conto è avere rapporti sessuali con una dodicenne, altro con una di 17 anni e 9 mesi che partecipa a concorsi di bellezza e balla nei night”_.



Questa importante riforma ci consentirà di equipararci a Stati come la **Corea del Nord**, il **Tagikistan** , il **Turkmenistan**, difficile però essere allo stesso livello dell’**Iran** (dove la maggiore età si raggiunge a 9 anni per le donne e 15 per gli uomini) ma sono sicuro che il Governo farà di tutto in merito.

Ovviamente i soliti comunisti penseranno che sia la solita legge salva-Berlusconi.

La vostra è solo ottusità.

Abbassare la maggiore età avrà benefici immensi per il nostro paese: vorrà dire consentire di prendere la **patente anche a 16 anni** portando un incremento della domanda dell'auto, i giovani potrebbero sposarsi prima consentendo un i**ncremento della natalità**, ovviamente la scuola superiore passerebbe da 5 a 3 anni con **benefici per il Debito Pubblico**.

Certo solo un genio come il Nostro Presidente poteva pensarci.

Che dire..._**" Non ci resta che ridere".**_
