---
author: Radio Rebelde
comments: true
date: 2017-11-27 18:35:56+00:00
layout: post
link: http://www.atomodelmale.it/2017/11/27/manovra-60-milioni-per-i-caregiver-ma-chi-sono/
slug: manovra-60-milioni-per-i-caregiver-ma-chi-sono
title: Manovra. 60 milioni per i Caregiver. Ma chi sono?
wordpress_id: 18739
categories:
- Italia
tags:
- Caregiver
---

![](http://www.atomodelmale.it/wp-content/uploads/2017/11/male-caregiver-300x175.jpg)La Commissione Bilancio del Senato ha dato via libera unanime all'emendamento della manovra 2018 che stanzia 60 milioni in tre anni per il caregiver. L'emendamento bipartisan alla manovra, proposto da **Laura Bignami** (Misto, ex M5s) e sottoscritto da tutti i gruppi, crea un fondo ad hoc per i caregiver al ministero del Lavoro, con una dotazione di 60 milioni di euro in tre anni, dal 2018 al 2020.



**Ma chi è il caregiver?**

Il caregiver è il familiare che assiste un suo congiunto ammalato o disabile.
A spiegare questa figura è lo stesso emendamento con il quale si istituisce il fondo di 60 milioni per il sostegno dei caregiver familiari.
_«Si definisce caregiver familiare la persona che assiste e si prende cura del coniuge, di una delle parti dell’unione civile tra persone dello stesso sesso o del convivente di fatto, di un familiare o di un affine entro il secondo grado ovvero, nei soli casi indicati dall’articolo 33 comma 3 della legge 104/1992, anche di un familiare entro il terzo grado, che a causa di malattia, infermità o disabilità anche croniche o degenerative non sia autosufficiente e in grado di prendersi cura di sé, sia riconosciuto invalido in quanto bisogno di assistenza globale e continua di lunga durata o sia titolare di indennità di accompagnamento ai sensi della legge 18/1980»._
