---
author: Il Gorgonauta
comments: false
date: 2007-10-20 13:55:58+00:00
layout: post
link: http://www.atomodelmale.it/2007/10/20/imola-giro-dei-tre-monti/
slug: imola-giro-dei-tre-monti
title: Imola, Giro dei Tre Monti.
wordpress_id: 849
categories:
- Blog
- Imola e Dintorni
- Sport
tags:
- Giro
- Tre Monti
---

Domenica 21 ottobre si terrà la 39° edizione del **Giro dei Tre Monti**, storica corsa nata nell'imolese con partenza e arrivo nell'Autodromo Enzo e Dino Ferrari. Sono previste più competizioni : il vero e proprio Giro dei 3 monti, lungo 15,4 Km, una mini podistica lunga 2.5 Km e una corsa riservata agli alunni delle scuole medie. Inoltre è possibile compiere una passeggiata lunga 5 km e una camminata di lunghezza uguale a quella del Giro dei Tre Monti.

Non è possibile stabilire con esattezza il numero dei partecipanti e neanche dire se verrà eguagliato o superato il record dell'edizione scorsa, quando al via si presentarono 4512 persone. Sono comunque previsti circa 4000 atleti e tra di essi anche i vincitori dell'anno scorso (il keniano Chirchir KipKemei in campo maschile e Laura Giordano in quello femminile). Tra tutti partecipanti solo una piccola parte potrà aspirare al podio (i professionisti) mentre il resto si godrà una giornata all'aria aperta (sperando di evitare la pioggia). Una novità importante di quest'anno è l'introduzione del microchip elettronico, in dotazione a tutti i partecipanti alla competizione maggiore (Giro dei 3 Monti 15,4Km) che darà una mano per il calcolo dei tempi di percorso. Previsti premi per i primi classificati.

<!-- more -->


Il Giro dei Tre Monti ha avuto l'onore di vedere tra le sue file tanti campioni e atleti illustri come l'oro olimpico Gelindo Bordin vincitore nel 1983 e quest'anno ha l'ulteriore compito di inaugurare all'autodromo che ospita la prima manifestazione ufficiale dopo il completamento del lavori di ristrutturazione.

Concludendo spero che domani sia sia solo una giornata di festa e che questo equivalga anche e soprattutto per Imola data la situazione problematica e litigiosa che la città sta vivendo .

Il Gorgonauta. (Per realizzare l'articolo parte del materiale è stato tratto da _il Resto del Carlino Imola _del_ 20 ottobre 2007_).
