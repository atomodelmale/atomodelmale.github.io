---
author: Radio Rebelde
comments: true
date: 2015-08-19 19:46:42+00:00
layout: post
link: http://www.atomodelmale.it/2015/08/19/motorino-in-due-ora-si-puo/
slug: motorino-in-due-ora-si-puo
title: Motorino in due, ora si può.
wordpress_id: 15935
categories:
- Motori
tags:
- Codice Strada
- due
- Motorino
---

[![cache_2455533339](http://www.atomodelmale.it/wp-content/uploads/2015/08/cache_2455533339-300x200.jpg)](http://www.atomodelmale.it/2015/08/19/motorino-in-due-ora-si-puo/cache_2455533339/)Sono in vigore da ieri le nuove modifiche al **codice della strada**, introdotte con la legge 115 del 29 luglio scorso e pubblicata sulla Gazzetta Ufficiale il 3 agosto.

La novità principale prevede che il conducente sedicenne potrà trasportare regolarmente un altro passeggero su qualsiasi veicolo per il quale è abilitato alla guida, quindi **sarà possibile andare in due** sul motorino (se omologato) **anche a 16 anni**. Resta fermo il divieto per i 14-15enni in motorino e per tutti quei mezzi non idonei al trasporto di due persone.

Arriva, inoltre, la patente speciale per disabilità che consentirà alle **persone disabili** di guidare veicoli trainanti rimorchi senza limiti di massa (attualmente il tetto è di 750 kg).



Per quanto riguarda i requisiti per la patente di guida due sono le modifiche principali:
- viene eliminato il richiamo della **residenza** necessaria ai fini del rilascio di una patente di guida o di una delle abilitazioni professionali
- i gradi del **campo visivo** verso l’alto necessari per conseguire la patente passano da 25 a 30

Gli** esaminatori** di scuola guida per il conseguimento della licenza B di guida dovranno essere titolari di una patente corrispondente da almeno tre anni mentre, per tutte le altre patenti, gli esaminatori in attività al 30 giugno 2015 saranno autorizzati a effettuare esami dopo aver concluso uno specifico percorso formativo, anche in deroga alle regole generali.
