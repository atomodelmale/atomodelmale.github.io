---
author: Il Gorgonauta
comments: true
date: 2013-04-12 18:27:32+00:00
layout: post
link: http://www.atomodelmale.it/2013/04/12/facebook-entra-in-politica-nasce-fwd-us/
slug: facebook-entra-in-politica-nasce-fwd-us
title: 'Facebook entra in politica: nasce FWD.us'
wordpress_id: 13061
categories:
- Facebook
tags:
- Mark Zuckerberg
- Usa
---

![FwdUsHomepage](http://www.atomodelmale.it/wp-content/uploads/2013/04/FwdUsHomepage-300x222.jpg)Dopo l'entrata in borsa, Facebook fa il suo ingesso nel mondo politico. Con un editoriale a sua immagine sul Washington Post, il Golden boy **Mark Zuckerberg **lancia formalmente **FWD.us**, una nuova organizzazione fondata dai leader dell'industria tecnologica con l'intento di portare avanti una politica bipartisan per un'economia americana che cresca e crei lavoro.

L'organizzazione si pone come primo obiettivo una riforma dell'immigrazione. "C'è bisogno di un nuovo approccio: c'è bisogno di una riforma dell'immigrazione ampia che inizi con un'efficace sicurezza dei confini, consenta di seguire una strada per ottenere la cittadinanza e ci consenta di attirare i maggiori talenti e i lavoratori, non importa dove si è nati" scrive Zuckerberg.

Nell'editoriale, l'inventore di Facebook chiede maggiori standard di responsabilità nelle scuole e ulteriore impegno nell'informare gli studenti su scienze, tecnologia, ingegneria e matematica. Zuckerberg tuttavia non è l'unico a chiederla.** **Lo stesso presidente Barack Obama l'ha inserita tra i punti principali del nuovo mandato.


Il gruppo, secondo alcune indiscrezioni, dovrebbe partire con 25 milioni di dollari sborsati da Zuckerberg. L’obiettivo è raggiungere quota 50 milioni con i contributi dei leader dell’industria tecnologica. Il co-fondatore di Linkedin, Reid Hoffman, e quello di Zynga, Mark Pincus, hanno già aderito all'iniziativa. Nel gruppo anche i venture capitalist John Doerr e Jim Breyer, oltre che Ruchi Sanghvi di Dropbox, la prima ingegnere donna a lavorare a Facebook.
