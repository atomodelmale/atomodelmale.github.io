---
author: Il Gorgonauta
comments: true
date: 2010-03-05 15:07:18+00:00
layout: post
link: http://www.atomodelmale.it/2010/03/05/terremoto-in-cile-la-terra-trema-la-situazione-a-6-giorni-dal-sisma/
slug: terremoto-in-cile-la-terra-trema-la-situazione-a-6-giorni-dal-sisma
title: Terremoto in Cile, la terra trema. La situazione a 6 giorni dal sisma.
wordpress_id: 6888
categories:
- Terra
tags:
- Cile
- Morte
- Terremoto
---

**Terremoto in Cile**.

Una serie di **terremoti **hanno colpito in sequenza Haiti (12 gennaio), il Giappone (26 febbraio) e per ultimo il Cile (27 febbraio). Il paese sudamericano è stato colpito da un sisma di magnitudo** 8,8** gradi Richter, con epicentro nel sud del paese.

[![](http://www.atomodelmale.it/wp-content/uploads/2010/03/Cile-terremoto1.jpg)](http://www.atomodelmale.it/wp-content/uploads/2010/03/Cile-terremoto1.jpg)

Particolarmente colpita la città di** Concepcion**, dove il Governo ha dovuto mandare più di 10.000 soldati per presidiare le strade e riportare l'ordine. Fin dalle prime ore del terremoto infatti sono incominciati saccheggi e ruberie e la polizia ha dovuto instaurare il coprifuoco e ha arrestato numerosi **saccheggiatori**.

**Maremoto nel pacifico**.

Il sisma è stato accompagnato da un **maremoto**, in grado di colpire numerose isole e arcipelaghi sparsi per l'Oceano pacifico, in particolare quelli in prossimità delle coste cilene. L'allarme tsunami secondo molti è stato dato con colpevole ritardo, impedendo così a numerose persone di mettersi in salvo o di ripararsi dalle onde.

<!-- more -->


**Il numero delle vittime.
**

I bilanci susseguitisi nei giorni scorsi avevano raggiunto il triste conteggio di oltre 800 morti ma oggi il Governo ha ridimensionato il numero delle vittime del sisma. Solo (si fa per dire) **279** le persone decedute a seguito del terremoto mentre oltre 500 risultano disperse. Migliaia le abitazioni distrutte o danneggiate mentre a partire da domenica saranno indetti in tutto il paese 3 giorni di lutto nazionale. Proseguono inoltre, le scosse di assestamento, anche di forte intensità.
