---
author: Radio Rebelde
comments: true
date: 2011-03-21 19:54:49+00:00
layout: post
link: http://www.atomodelmale.it/2011/03/21/1000-volte-atomo-del-male/
slug: 1000-volte-atomo-del-male
title: 1000 volte Atomo del male.
wordpress_id: 9206
categories:
- Blog
---

Mille. Non è solo un numero, è anche un traguardo. Come ogni vita anche il nostro blog ha conosciuto alti e bassi, momenti di depressione e di esaltazione, comunque sempre cercando di guardare la realtà con gli occhi sinceri di chi sa che il mondo in cui viviamo è un vero casino ma che farà di tutto per renderlo migliore nel suo piccolo. Grazie  ai miei colleghi senza i quali questo risultato non sarebbe stato possiblie con l'augurio che questo non sia solo il primo di tanti traguardi.

_E tu, Cielo, dall'alto dei        mondi
sereni, infinito, immortale,
oh! d'un pianto di stelle lo        inondi
quest'atomo opaco del Male!_


_Radio Rebelde_


Era il "lontano" 2007 e un pò per caso, un pò per scherzo a gennaio nasceva l'Atomo Del Male. Da allora di acqua ne è passata sotto i ponti ed oggi ci ritroviamo a festeggiare ben 1000 post. Un evento importante. Tuttavia questo traguardo non rappresenta un punto di arrivo, bensì un punto di partenza. Per continuare a parlare della realtà che ci circonda nelle sue differenti e molteplici sfaccettature.


_Il Gorgonauta_




![](http://www.atomodelmale.it/wp-content/uploads/2011/03/1000-Atomo-del-Male.jpg)E' sempre un** buon esercizio **quello di arrivare ad un punto -- nel nostro caso un numero, che nulla vuol dire se non perché 10 sono le dita delle mani e moltiplicate tre volte fanno quel numero -- per guardarsi indietro e, ripensando al tragitto fatto,** indovinare la direzione **in cui si sta camminando e dove si andrà a finire.




Odio e  amore, noia ed esaltazione, **esperienze e soddisfazioni**, è questo quello che l'Atomo mi ha saputo regalare in questi anni.




Senza lasciarsi andare a patetiche quanto inutili rimembranze del passato, voglio usare lo spazio concessomi in questo "storico" post per i **doverosi e sentiti ringraziamenti.**




**Grazie agli sviluppatori **di tutte le tecnologie che hanno permesso all'Atomo di esistere in questi anni.




**Grazie ai miei due inossidabili colleghi**, compagni di viaggio ma soprattutto amici.




Infine un **immenso GRAZIE a tutti **coloro che, approdando in questo porto digitale, hanno scelto di **ringraziarci **e di **farci sentire il loro sostegno**.




Che siano 1, 1000 o 100.000, questi post saranno sempre per voi.




_TheSave_
