---
author: thesave
comments: true
date: 2012-06-29 16:23:38+00:00
layout: post
link: http://www.atomodelmale.it/2012/06/29/il-dittatore/
slug: il-dittatore
title: Il Dittatore
wordpress_id: 11753
categories:
- Commedia
---

**Sacha Baron Cohen** interpreta l'ennesima incarnazione di un personaggio talmente irrealistico da sembrare vero, con buona pace di dittatori, nazioni unite e l'occidentale perbenismo da quattro soldi.

**Il dittatore**

![](http://www.atomodelmale.it/wp-content/uploads/2012/06/3dictator-202x300.jpg)

Senz'altro non si può dire che Sacha Baron Cohen non abbia idee e voglia di sperimentare.

Conosciuto ai più per il suo personaggio di esordio **"Borat"** (giornalista politically un-correct kazaco), ha all'attivo una popolosa schiera di squinternati alter-ego che vanno dal hippoppettaro Ali G -- presente anche nel video di Madonna "Music" -- al già citato Borat, per passare all'iper-effeminato Bruno, fino ad arrivare ad **Aladeen,** ammiraglio generale -- nonché legittimo dittatore -- di Wadiya, staterello mediorientale dal sottosuolo ricco di petrolio.
![](http://www.atomodelmale.it/wp-content/uploads/2012/06/1dictator-300x257.jpg)Abbandonata la tecnica del falso documentario usata nei precedenti film, in cui parte del divertimento era proprio vedere la reazione di persone che pensavano reali i personaggi interpretati dal comico, Baron Cohen si dedica finalmente alla realizzazione di un **film** "propriamente detto", affiancato da un cast di attori -- tra cui spiccano Ben Kingsley ed Anna -- Scary Movie -- Faris, oltre a Megan Fox nel ruolo di sè stessa -- assemblato per prende in giro tutti: terroristi, democratici e dittatori, nessuno escluso.

**Vuole prima la notizia Aladeen o quella Aladeen?**

Aladeen viene presentato come figlio del precedente dittatore di **Wadyia,** cresciuto per rivestire il ruolo del padre. Una volta salito al potere Aladeen fa di misoginia, oppressione e **totalitarismo** il proprio biglietto da visita, tanto da sopprimere cultura e progresso del proprio paese, avendo giustiziando chiunque non accondiscenda ai suoi capricci -- caratteristica che darà vita ad un buon numero di risate durante il film.

![](http://www.atomodelmale.it/wp-content/uploads/2012/06/2dictator-300x162.jpg)L'intervento **dell'ONU,** per controllare il piano nucleare Wadyiano, costringe Aladeen ad un viaggio "diplomatico" a New York dove, in seguito ad un attentato andato male, trova rifugio presso il negozio di cibo organico di proprietà di un'ultra-femminista -- Faris --, convinta di poter **redimere** la sua misoginia.

Baron Cohen sembra aver fatto tesoro delle lezioni imparate dagli errori delle prime pellicole -- che si concedevano troppi "gigioneggiamenti", che rompevano la dinamica del montato --, confezionando un film tanto leggero quanto esilarante.

Il film è tempestato di battute ed** è difficile non ridere da inizio a fine della pellicola**, soprattutto grazie ad un montaggio serrato ed una storia leggera ma interessante quanto basta da non perdere l'attenzione dello spettatore e al contempo permettergli di godersi gli sketch.
