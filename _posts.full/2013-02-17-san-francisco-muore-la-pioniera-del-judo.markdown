---
author: Il Gorgonauta
comments: true
date: 2013-02-17 14:10:29+00:00
layout: post
link: http://www.atomodelmale.it/2013/02/17/san-francisco-muore-la-pioniera-del-judo/
slug: san-francisco-muore-la-pioniera-del-judo
title: San Francisco, muore la pioniera del Judo
wordpress_id: 12840
categories:
- Sport
tags:
- judo
---

[![Keiko Fukuda](http://www.atomodelmale.it/wp-content/uploads/2013/02/Keiko-Fukuda.jpg)](http://www.atomodelmale.it/wp-content/uploads/2013/02/Keiko-Fukuda.jpg)Scompare a San Francisco, all'età di 99 anni (ancora due mesi e ne avrebbe compiuti 100), **Keiko Fukuda**, la nipote di un samurai e l'ultima allieva ancora in vita del fondatore dello judo. A renderlo noto la sua assistente.

Alta un metro e 47 centimetri, Fukuda nel 2011 aveva ottenuto il grado di Dan (cintura nera) di decimo livello, unica donna al mondo e unica persona negli Stati Uniti ad avere raggiunto questo riconoscimento.

Dopo il suo trasferimento negli Usa, la sportiva gestiva il Soko Joshi Judo Club per donne, dove ha continuato a praticare fino a qualche anno fa. Ultimamente dirigeva le sue assistenti stando sulla sedia a rotelle.


Fukuda era nata a Tokyo il 12 aprile 1913 in una famiglia aristocratica. Suo nonno era il samurai che insegnò le arti marziali a **Jigoro Kano**, il creatore dello judo. Invece di dedicarsi alle discipline consuete per le ragazze giapponesi di buona famiglia, Fukuda consacrò la sua vita al judo come è raccontato in un documentario intitolato ''Mrs Judo", dedicato proprio alla giapponese.

"Questo e' stato il mio matrimonio'' disse Fukuda e fu proprio così visto che in Giappone alle insegnanti di judo non era consentito sposarsi e lei non volle mai abbandonare lo sport. Il suo motto era: ''Sii forte, sii gentile, sii bella''.
