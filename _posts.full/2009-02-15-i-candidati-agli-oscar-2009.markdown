---
author: Il Gorgonauta
comments: true
date: 2009-02-15 19:31:02+00:00
layout: post
link: http://www.atomodelmale.it/2009/02/15/i-candidati-agli-oscar-2009/
slug: i-candidati-agli-oscar-2009
title: I candidati agli Oscar 2009.
wordpress_id: 4069
categories:
- Blog
- Cinema
tags:
- '2008'
- '2009'
- Oscar
- Premiazione
---

La prossima domenica si terrà l'81° edizione della notte degli **Oscar**, durante la quale verranno assegnate le preziose statuette e verrà eletto il miglior film del 2008. Nominati per il prestigioso premio _Il curioso caso di Benjamin Button, 'The millionaire_, _Frost/Nixon_, _Milk_, _The Reader_. I primi due hanno raccolto molte nomination: tredici il primi, dieci il secondo.![statuetta](http://www.atomodelmale.it/wp-content/uploads/2009/02/statuetta.gif)

Edizione amara invece per il nostro paese : nella categoria _Miglior film straniero_ non appare nessun film nostrano (candidati invece _The Baader Meinhof complex_ - Germania, _The class _- Francia, _Departures_ - Giappone, _Revanche_ - Austria e _Waltz with Bashir _- Israele) e l'**Italia **non ottiene nessuna candidatura  nelle nomination più abbordabili come costumi, trucco o scenografia.

Candidati alla _Miglior **Regia**_ nell'ordine _David Fincher, Danny Boyle, Ron Howard, Gus Van Sant _e_ Stephen Daldry_. Come **Miglior Attore Protagonista** indicati _Richard Jenkins_ (The Visitor); _Frank Langella_ (Frost/Nixon - Il duello), _Sean Penn_ (Milk), _Brad Pitt_ (Il curioso caso di Benjamin Button) e _Mickey Rourke_ (The Wrestler); la **Migliore Attrice** **Protagonista **sarà invece tra _Anne Hathaway_ per Rachel sta per sposarsi, _Angelina Joli_e per Changeling, _Melissa Leo _per Frozen River, _Meryl Streep_ (giunta alla sua quindicesima candidatura) per Il dubbio, infine _Kate Winslet _per The Reader.

Tra le pellicole destinate a vincere qualche premio si può nominare sicuramente_ Il cavaliere oscuro -Dark Knight_ (riconoscimento postumo per miglior attore non protagonista a Heath Ledger) _Milk_, entrambi complessivamente con 8 candidature, nonchè _Il dubbio_ con 5. Anche il cartone animato _Wall-E_ non è da meno, con 6 nomination probabilmente trionferà nella categoria **Miglior Film D'Animazione**, dove comunque dovrà vedersela con _Bolt_ e _Kung Fu Panda_.

<!-- more -->


Ecco infine le nomination delle altre 2 categorie più importanti e note, ossia Miglior attore e attrice non protagonista :



	
  * Josh Brolin in _Milk_
Robert Downey Jr. in _Tropic Thunder_
Philip Seymour Hoffman in _Il dubbio_
Heath Ledger in _Il Cavaliere Oscuro_
Michael Shannon in_ Revolutionary Road_



	
  * Amy Adams in _Il dubbio_
Penélope Cruz in _Vicky Cristina Barcelona_
Viola Davis in _Il dubbio_
Taraji P. Henson in _Il curioso caso di Benjamin Button_
Marisa Tomei in _The Wrestler_


A questo punto per conoscere i vincitori non occorrerò che aspettare ancora qualche giorno.

Il Gorgonauta.
