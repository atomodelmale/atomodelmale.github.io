---
author: Il Gorgonauta
comments: true
date: 2009-02-03 14:35:12+00:00
layout: post
link: http://www.atomodelmale.it/2009/02/03/senza-tetto-picchiato-e-incendiato-per-divertimento/
slug: senza-tetto-picchiato-e-incendiato-per-divertimento
title: Senza tetto picchiato e incendiato per divertimento.
wordpress_id: 4004
categories:
- Giovani
- Italia
- Società
- Violenza
tags:
- Droga
---

Sabato notte, **Nettuno**, 3 giovani (di cui uno minorenne) dopo una notte passata tra alcool e droga decidono di chiudere la serata con qualcosa di diverso, da ricordare, vogliono provare una forte emozione. Alla stazione c' è un senza tetto incontrato (e insultato) poco prima, al distributore di benzina sopraggiunge l'idea: diamo fuoco a quel debole, per divertirci.

Trovata la benzina parte la spedizione _al luna park_:  nessuna difficoltà, il barbone è un bersaglio facile (d'altronde è più facile prendersela con una persona indifesa) e prende immediatamente fuoco, trasformandosi in una torcia umana. Le fiamme sono indomabile e i 3 fuggono via spaventati, ma senza dimenticare poco dopo di mandare messaggi goliardici ai propri amici. Questo, in breve, il racconto, secondo quanto detto dai giornali, di **un'ordinaria notte di follia**.

La vittima è un indiano di 35 anni senza tetto ora ricoverato all'ospedale, gli aguzzini 3 giovani per bene senza particolari problemi già individuati e arrestati. Niente razzismo, come molti credono (e/o sperano) per ridimensionare il problema, ma  solo** noia** e vuoto interiore. Per divertirsi, nient'altro : il loro scopo è trovare un barbone, quale che sia la sua nazionalità.

<!-- more -->


Picchiare, uccidere, bruciare il più **debole**, questa sembra il nuovo divertimento di molti giovani italiani. Una volta c'erano i sassi dal cavalcavia, poi il vandalismo e gli stupri, galleria degli orrori ma anche dei divertimenti per una categoria inetta di nostri connazionali.![barbone](http://www.atomodelmale.it/wp-content/uploads/2009/02/barbone-300x200.jpg)

Centra poco il clima di odio in questa faccenda (che comunque certamente non aiuta)  e il razzismo o la xenofobia, il marcio è posto molto più in profondità, all'interno dei nostri giovani, che vuoti e soli che cercano attraverso la droga e le emozioni forti di dare un senso, un perché (anche per pochi esaltanti minuti, ma sono incapaci di fare di più) alle loro banali vite.

Hanno tutto i giovani d'oggi (iPhone, macchine, soldi) ma probabilmente non quanto conta per vivere all'interno di una società civile: una buona educazione, la **responsabilità** dei propri gesti, il contatto con la realtà e valori importanti come il rispetto e la sacralità in ogni caso della persona umana. Persi questi è facile dare fuoco ad un senza tetto per divertirsi oppure stuprare chi non cede alle proprie attenzioni.

Ma oggi, ipocritamente, la gente e la società nel suo complesso, convinti del proprio buon e sano operato, continuano a stupirsi.
