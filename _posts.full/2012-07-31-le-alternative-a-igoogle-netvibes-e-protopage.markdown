---
author: thesave
comments: true
date: 2012-07-31 17:39:47+00:00
layout: post
link: http://www.atomodelmale.it/2012/07/31/le-alternative-a-igoogle-netvibes-e-protopage/
slug: le-alternative-a-igoogle-netvibes-e-protopage
title: Le alternative a iGoogle - NetVibes e Protopage
wordpress_id: 11884
categories:
- Internet
tags:
- Google
---

Dopo tsunami, terremoti e meltdown nucleari, la più drammatica delle notizie: Google ha annunciato l'interruzione del servizio offerto da iGoogle.

**If iGoogle, do youGoogle?**

![](http://www.atomodelmale.it/wp-content/uploads/2012/07/bybyeGoogle-300x128.jpg)Con uno sconcertante colpo di mano, Google ha salutato il torrido luglio 2012 con un'annuncio epocale: il** primo novembre 2013** iGoogle verrà definitivamente **disattivato** e lascerà tutti i suoi utilizzatori -- io piuttosto mi definirei "dipendente" da iGoogle, ma tant'è -- orfani di uno dei servizi** più utili e aziendalmente strategici** -- per Google -- di sempre.

Per chi non lo sapesse **iGoogle** è un servizio di Google lanciato nel 2005 che, tramite l'utilizzo di **"gadget"** scritti in **AJAX,** permette di crearsi la propria pagina personalizzata di Google, abbinandola ad un account di **gMail,** per avere notizie aggregate tramite **Google Reader** o singoli **Feed RSS, meteo, giochi, eMail, calendari,** ecc.

La notizia ha lasciato di stucco buona parte della rete, soprattutto perché iGoogle era visto come una **componente** altamente strategica **di fidelizzazione** dei clienti di BigG, mentre da Mountain View imputano l'unilaterale quanto impopolare decisione in capo al fatto che **i servizi offerti da iGoogle possono essere sostituiti da più moderne e promettenti tecnologie** reperibili sul **WebStore** di **Chrome** (Desktop) e su **Google Play** (Andorid).

Il fatto centrale resta lo stesso: con la chiusura di iGoogle l'azienda ha fatto una decisa scelta di campo che **forza la mano dei propri utenti** e li spinge a cercare lo stesso servizio presso lidi più ospitali. Per questo, a meno che Google non tiri fuori dal cappello un iGoogle 2.0, il sottoscritto -- e tanti altri smanettoni dell'interWeb -- hanno cominciato a guardarsi attorno per cercare **alternative papabili** per colmare il vuoto che la cessazione di iGoogle lascerà nei nostri piccoli cuori di panna.

I vincitori -- momentanei -- di questa competizione?

Due, a pari merito: **NetVibes** e **Protopage**

**NetVibes**

****![](http://www.atomodelmale.it/wp-content/uploads/2012/07/netvibes-300x168.jpg)**NetVibes** non è una novità del web, da lungo tempo **concorrente** **di iGoogle**, offre ai propri utenti una** vastissima collezione di gadget** (o widget che dir si voglia) per personalizzare la propria "Start Page".

**EMail, meteo, notizie, gMail, Facebook, Twitter, memorandum,** e** l'aggregatore di feed RSS** sono solo alcuni dei possibili gadget coi quali tassellare la propria pagina.

Quello che stupisce di NetVibes è l'altissimo grado di customizzabilità sui tab, i temi ed i layout, compresa la larghezza ed il numero di colonne disponibili per i gadget.

**Protopage**

****![](http://www.atomodelmale.it/wp-content/uploads/2012/07/protopage-300x168.jpg)La seconda alternativa a iGoogle si chiama **Protopage** e non si discosta molto da quanto già visto per NetVibes: pagine dall**'altissima personalizzabilità** e un discreto di gadget componibili tra loro.

C'è da dire che, al contrario di NetVibes, la** composizione dell'interfaccia di Protopage risulta più semplice**, **omogenea** ed **immediata,** permettendo di dare ad ogni widget lo spazio che si preferisce, a prescindere dall'incasellamento in colonne predefinite. Purtroppo tale duttilità si "paga" con un** minor numero di gadget disponibili**, benchè, in realtà, con un po' di "sbattimento" iniziale si possa ottenere lo stesso risultato dato dai gadget "dedicati" di NetVibes.

**Provare, per scegliere**

Meglio la sterminata pletora di gadget offerti da NetVibes o la stilosità e personabilità di Protopage?

Ovviamente non è possibile decretare un vincitore per questa competizione, soprattutto perché, in quanto a pagine personalizzate, ognuno ha le proprie necessità e preferenze.

Soluzione?** Provare entrambi i servizi**, intanto che iGoogle è ancora attivo e fare la propria scelta.
