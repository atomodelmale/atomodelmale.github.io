---
author: Radio Rebelde
comments: true
date: 2010-02-15 20:59:10+00:00
layout: post
link: http://www.atomodelmale.it/2010/02/15/candidati-elezioni-regionali-2010-in-veneto/
slug: candidati-elezioni-regionali-2010-in-veneto
title: Candidati Elezioni Regionali 2010 in Veneto.
wordpress_id: 6701
categories:
- Elezioni
- Italia
- Politica
tags:
- '2010'
- Bortolussi
- Candidati
- De Poli
- Regionali
- Veneto
- Zaia
---

![](http://www.atomodelmale.it/wp-content/uploads/2010/02/bort1.jpg)![](http://www.atomodelmale.it/wp-content/uploads/2010/02/DE_POLI_A-210x300.jpg)![](http://www.atomodelmale.it/wp-content/uploads/2010/02/zaia_psr-238x300.jpg)

**Candidato Pdl**: Luca Zaia
**Candidato Pd**: Giuseppe Bortolussi
**Candidato Udc**: Antonio de Poli

È, con il Piemonte, una delle due regioni che Forza Italia ha dovuto cedere alla Lega sull'altare degli equilibri interni al Pdl. Stoppando, non senza difficoltà e scontri interni, le velleità di un terzo mandato del governatore Giancarlo Galan. Che alla fine ha deciso di ritirarsi in buon'ordine, lasciando la scena al candidato del Carroccio **Luca Zaia** e ricevendo in cambio la promessa, fatta dal premier in persona, Silvio Berlusconi, di una poltrona da ministro. Sulla carta, infatti, le possibilità di una vittoria del centro-sinistra che, con le primarie, ha scelto di puntare sul segretario della Cgia di Mestre, **Giuseppe Bortolussi**, sono davvero ridotte al lumicino.<!-- more -->



Il Carroccio, però, è certo della vittoria finale malgrado l'incognita Galan. Il governatore uscente sembra ormai aver accettato la scelta del partito di sacrificarlo, ma bisognerà vedere quanto si esporrà in campagna elettorale a favore di Zaia.

I centristi, infine, hanno cercato qui, come altrove, un possibile patto con il Pd sul loro candidato, il segretario veneto, **Antonio De Poli**. Ma il progetto è fallito costringendoli a una corsa in solitaria.
