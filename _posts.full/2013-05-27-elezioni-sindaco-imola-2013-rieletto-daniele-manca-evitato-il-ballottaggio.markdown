---
author: Radio Rebelde
comments: true
date: 2013-05-27 20:29:20+00:00
layout: post
link: http://www.atomodelmale.it/2013/05/27/elezioni-sindaco-imola-2013-rieletto-daniele-manca-evitato-il-ballottaggio/
slug: elezioni-sindaco-imola-2013-rieletto-daniele-manca-evitato-il-ballottaggio
title: 'Elezioni Sindaco Imola 2013: rieletto Daniele Manca, evitato il ballottaggio'
wordpress_id: 13270
categories:
- Elezioni
tags:
- '2013'
- Imola
- Manca
- Sindaco
---

![zcVYnplgPUyo6kPQeHQYwRLcteVNAasI+lfFDsDYT9A=--il_sindaco_di_imola_daniele_manca](http://www.atomodelmale.it/wp-content/uploads/2013/05/zcVYnplgPUyo6kPQeHQYwRLcteVNAasI+lfFDsDYT9A-il_sindaco_di_imola_daniele_manca-300x176.jpg)**Daniele Manca** è stato riconfermato sindaco di Imola con il 53,8% dei voti, evitando così il tanto temuto ballottaggio.

Ma il grande vincitore dell'elezione imolese è stato l’astensionismo. Rispetto alle elezioni del 2008 c’è stato un calo di affluenza alle urne del 25% (nel 2008 avevano votato l’84% degli aventi diritto contro il 59% registrato tra ieri e oggi).

Si conferma quindi sindaco Daniele Manca con il 53,8%, una mezza vittoria se confrontata con il 61% di preferenze ottenute nel 2008. Il ballottaggio è stato quindi evitato, un successo alla vigilia quasi insperato che ha portato l’apparato del Pd imolese a dover chiedere aiuto al sindaco di Firenze  **Matteo** **Renzi**, tanto criticato in periodo di Primarie e poi osannato giovedì sera in Piazza Gramsci.


Il **Movimento 5 stelle** con il candidato sindaco** Claudio Frati**  si conferma secondo partito, attestandosi al 19%. Il dato segnala un calo di preferenze per il movimento di Beppe Grillo che alle elezioni politiche di febbraio aveva raggiunto a Imola il 26%.

Disastro** **per il** Pdl** che non raggiunge neanche il 10%, per non parlare del frazionamento delle **liste civiche** che non ha giovato a nessuno anche perchè più che liste civiche erano compagine di ex partiti.

Per Manca un attestato di fiducia della città, ma allo stesso tempo occorrerà rispondere a una esigenza di cambiamento della gestione di Imola, mettendo da parte quel corporativismo che un tempo ne costituiva l'ossatura, ma che ora rischia di paralizzarne la crescita.
