---
author: thesave
comments: true
date: 2013-09-24 20:37:07+00:00
layout: post
link: http://www.atomodelmale.it/2013/09/24/r-i-p-d-poliziotti-dallaldila/
slug: r-i-p-d-poliziotti-dallaldila
title: R.I.P.D. - Poliziotti dall'Aldilà
wordpress_id: 13813
categories:
- Azione
- Fantasy
---

Trasposizione dell'omonimo fumetto della Dark House, R.I.P.D. è un mix -- mescolato, non shakerato -- di sci-fi-buddy-movies come Man in Black e Wild![RIPD](http://www.atomodelmale.it/wp-content/uploads/2013/09/RIPD-188x300.jpg) Wild West con una bella infarinatura fantasy alla [Hell Boy](http://www.atomodelmale.it/2008/07/25/hellboy-ii-the-golden-army/).

Rayan Reynolds, che con le trasposizioni dai fumetti ha toccato (pochi) [alti](http://www.atomodelmale.it/2009/05/23/x-men-le-origini-wolverine/) e (molti) [bassi](http://www.atomodelmale.it/2011/09/07/lanterna-verde/), è Nick, protagonista nonché good cop del dipartimento anti-droga di Boston. Nick ha un partner, Hayes -- Kevin Bacon --, ed un segreto: nell'ultima retata ha tenuto per sé l'oro sequestrato come "fondo pre-pensionamento". Dato che è il buono, a 15 minuti da inizio film Nick si pente e confida ad Hayes di voler restituire la refurtiva. ![RIPD002](http://www.atomodelmale.it/wp-content/uploads/2013/09/RIPD002-300x125.jpg)Hayes non ci sta ed esprime il proprio dissenso con un'eloquente pallottola ficcata nel cranio di Nick. Così impartiamo che i buoni poliziotti finiscono in paradiso mentre quelli meno buoni all'R.I.P.D., il dipartimento "riposa in pace". Compito dei suoi agenti è proteggere i viventi dai "deados": anime di criminali morti rimaste nelle loro spoglie mortali e capaci di rovinare e corrompere qualunque cosa li circondi. Nick viene affiancato a Roy, un marshal del vecchio West interpretato da Jeff Bridges in cappello e pizzetto.





## R.I.P.D. is D.O.A.


![RIPD003](http://www.atomodelmale.it/wp-content/uploads/2013/09/RIPD003-300x200.jpg)La metà delle critiche su R.I.P.D. riporta da qualche parte la catchphrase del titoletto. Cosa vuol dire D.O.A.? Dead on arrival, cioè "morto all'arrivo". Questo perché oltreoceano -- e in terra nostrana -- R.I.P.D. è stato un clamoroso flop di critica e pubblico.

![RIPD001](http://www.atomodelmale.it/wp-content/uploads/2013/09/RIPD001-300x175.jpg)

All'attivo il film ha un montaggio dinamico che non si perde in spiegoni scientifici, puntando tutto sull'azione, ed alcuni elementi interessanti come il dipartimento R.I.P.D. "per sé", i "deados" e il fatto che, ritornati sulla terra, Nick e Roy sono impersonati da un anziano cinese l'uno ed una bionda bomba sexy l'altro. Peccato che ognuno di questi elementi venga poco o mal sfruttato nel film. In particolare, gli effetti visivi lasciano molto a desiderare e trasformano i "deados" in nemici che tutt'al più fanno ridere. Mentre la coppia Reynolds-Bridges fatica a trovare la propria sinergia, malgrado le spacconate di Bridges.

Riposta in pace, R.I.P.D.
