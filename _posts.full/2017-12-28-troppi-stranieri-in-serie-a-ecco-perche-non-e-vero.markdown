---
author: Radio Rebelde
comments: true
date: 2017-12-28 19:52:15+00:00
layout: post
link: http://www.atomodelmale.it/2017/12/28/troppi-stranieri-in-serie-a-ecco-perche-non-e-vero/
slug: troppi-stranieri-in-serie-a-ecco-perche-non-e-vero
title: Italia non ai mondiali. Colpa dei troppi stranieri? Ecco perche' non è vero.
wordpress_id: 18806
categories:
- Calcio
- Sport
tags:
- Serie A
- Stranieri
---

![](http://www.atomodelmale.it/wp-content/uploads/2017/12/kwang-song-han-palermo-cagliari-serie-a_hkdirjaatnr91kj1o8bn0fg7t-300x169.jpg)Il 2018 deve ancora iniziare ma per i calciofili sarà già ricordato come l'anno dei Mondiali **senza Italia**.
Ovviamente questo "dramma" sportivo è stato subito utilizzato dai populisti, additando la colpa della debacle azzurra ai troppi stranieri nel nostro campionato.

In realtà non è così. Secondo i dati di **Transfermarkt**, un grande e affidabile database sul calcio, i calciatori stranieri nel campionato italiano sono il 53,3 per cento del totale, mentre nel campionato tedesco sono il 52,7 per cento del totale, e la Germania vanta una delle nazionali più forti di sempre.
In Francia gli stranieri nel campionato di calcio sono il 49,7 per cento e andrà ai Mondiali; in Inghilterra gli stranieri sono addirittura il 67,2 per cento e la nazionale si è qualificata facilmente ai Mondiali; in Olanda gli stranieri sono intorno al 40 per cento del totale e la nazionale non si è però qualificata ai Mondiali.



Anche perchè la finta soluzione del no agli stranieri era già stata utilizzata dopo il fallimento di Sudafrica 2010, quando la Nazionale del Lippi-bis tornò a casa al primo turno, la **Figc** diede un'ulteriore giro di vite all'acquisto di calciatori extracomunitari, che non portò però i risultati sperati; basti pensare che la Bundesliga continua a sbocciare giovani talenti fatti in casa pur non avendo posto alcun limite ai calciatori extracomunitari.

La realtà è che nel calcio italiano manca una programmazione, un po' come nel resto del paese. Tutto è lasciato al caso e i vertici pensano più a"magnà" e a conservarsi le poltrone. Come spesso succede non dobbiamo inventarci nulla, basta copiare. I modelli tedeschi, francesi, belgi sono vicini a noi basta solo allungare un pò il collo.
