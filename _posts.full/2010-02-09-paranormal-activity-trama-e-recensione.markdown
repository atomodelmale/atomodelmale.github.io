---
author: Il Gorgonauta
comments: true
date: 2010-02-09 21:20:26+00:00
layout: post
link: http://www.atomodelmale.it/2010/02/09/paranormal-activity-trama-e-recensione/
slug: paranormal-activity-trama-e-recensione
title: Paranormal Activity, trama e recensione.
wordpress_id: 6644
categories:
- Cinema
- Horror
- Thriller
tags:
- Casa
- Mistero
- Paura
---

**[![](http://www.atomodelmale.it/wp-content/uploads/2010/02/Paranormal-Activity1-300x180.jpg)](http://www.atomodelmale.it/wp-content/uploads/2010/02/Paranormal-Activity1.jpg)Una strana presenza.**

Katie e Micah sono una giovane coppia che vive in una bella casa  nella periferia di **San Diego**, California. Fin qui nulla di  strano. Tuttavia avvertono strani rumori, trovano i loro oggetti in  luoghi diversi da quelli in cui li avevano lasciati mentre le luci  dell'abitazione si accendono e si spengono senza motivo.

I 2 ben presto si convincono che la casa sia infestata da una** strana presenza** e decidono di comprare una **videocamera** per  documentare il tutto e  magari risolvere la fastidiosa vicenda.

**Evviva la videocamera.
**

La presenza della videocamera tuttavia sembra peggiorare le cose,  provocando un'intensificazione dei** fenomeni paranormali.** Questi  diventano per i 2 una vera e propria **ossessione,** rendendo le loro vite sempre più difficili ed insostenibili.

E di notte, quando **Katie e Micah** dormono e la telecamera riprende  silenziosa la camera da letto il terrore è pronto ad entrare in scena.

<!-- more -->


**(Para)Normal Activity.**

In un'oretta circa di visione di fenomeni paranormali se ne vedono  ben pochi, lasciando spazio alla giovane coppia e alle sue vicissitudine. Davanti alla videocamera va in scena pian un piano un **incubo** sempre più terrificante, una personale discesa all'inferno di 2 giovani ragazzi** lasciati soli** di fronte all'ignoto.

Paranormal Activity** nè spaventa nè innova** (da _Cloverfield_ alla saga di_ Rec_ la ripresa in soggettiva non è più una novità) ma comunque ha il merito di mostrare le reazioni e i sentimenti di due persone comuni, offrendoli alla spettatore grazie all'occhio neutrale della telecamera, una sorta di grande buco della serratura a disposizione del mondo esterno.

**Aspettative deluse.**

Cosa dire di _Paranormal Activity_? Cosa ne rimane all'uscita del cinema? Purtroppo ben poco, niente insonnia nè incubi terrificanti (crisi di panico? ma dove!!), al massimo qualche dubbio. La pellicola appare eccessivamente lenta, pronta ad animarsi soltanto nel finale.

Con il basso** budget** a disposizione forse non bisognava aspettarsi miracoli, in ogni caso qualche buon risultato è stato raggiunto : un buon crescendo di spavento e terrore capace di coinvolgere lo spettatore (e farlo morire dalla paura o dalle risate) e una pellicola che, seppur basata su semplici e banali elementi (una casa e una giovane coppia), sbanca il botteghino.

**15.000 dollari e un buon passaparola.**

Quali quindi le ragioni di un simile **successo**? Come si è passati da 15.000 a milioni di dollari? Forse grazie a 3 semplici elementi : tanta curiosità e attesa, un impetuoso passaparola e una sapiente campagna pubblicitaria e promozionale. Tanto basta per creare dal nulla una pellicola "sbanca botteghini".

**3 finali e in futuro un sequel?**

Quello che si vede al cinema non è il **finale **originale di _Paranormal Activity,_ scelto dallo stesso regista Oren Peli. Questa versione, più adatta al pubblico cinematografico, sarebbe stata in realtà suggerita da Spielberg per rendere il film più accattivante e garantire in futuro un sequel. In realtà vi sono 3 ben differenti conclusioni della pellicola e queste probabilmente verranno incluse nel dvd. Al pubblico la scelta della più terrificante.
