---
author: Radio Rebelde
comments: true
date: 2011-12-07 16:16:06+00:00
layout: post
link: http://www.atomodelmale.it/2011/12/07/riassunto-della-manovra-monti-dalla-a-alla-z/
slug: riassunto-della-manovra-monti-dalla-a-alla-z
title: Riassunto della Manovra Monti dalla A alla Z.
wordpress_id: 10890
categories:
- Crisi
- Economia
- Governo
tags:
- ICI
- Manovra
- Monti
---

![](http://www.atomodelmale.it/wp-content/uploads/2011/12/manovra-monti-spread-300x199.jpg)Non avete capito nulla della Manovra Monti? Siete bombardati da notizie una diversa dall'altra? Ecco una semplice sintesi dalla A alla Z:

**Accisa sulla Benzina**
Gia da oggi le aliquote su benzina e diesel salgono rispettivamente a 704,20 euro per mille litri (+8,2 cent al litro) e 593,20 euro per mille litri (+11,2 cent). Ulteriori rincari per ulteriori 50 centesimi ogni mille litri sono previsti a gennaio 2013 tanto sulla benzina che sul gasolio.

**Agevolazioni alle Imprese**
Le imprese che assumeranno donne e giovani sotto i 35 anni a tempo indeterminato avranno la possibilità di dedurre 10.600 euro per ogni donna e giovane sotto i 35 anni assunto a tempo indeterminato. Lo sconto sale a 15.200 nelle regioni del Sud .

**Bollo sui capitali scudati**
Previsto il prelievo dell’1,5% sui capitali scudati, l’imposta, definita “straordinaria”, dovrà essere pagata in due rate: la prima entro il 16 febbraio 2012 e la seconda entro il 16 febbraio 2013.

**Casa ,arriva l'Imu**
Per quanto riguarda il ritorno dell’Ici, la vera stangata sarà sulle seconde e terze case, e di fatto non è stata cambiata l'Ici, ma è stata anticipata l'Imu, l'imposta prevista dal decreto sul federalismo municipale, che assorbe sia l'Ici sia la quota Irpef relativa agli immobili residenziali non locati e che non hanno i requisiti per essere definiti abitazione principale del contribuente.

L'Ici-Imu sulle prime case sarà al 4 per mille, sulle altre al 7 per mille e con la rivalutazione delle rendite l'intervento avrà un valore 10-12 miliardi di euro e aumenterebbe di circa il 60% la base imponibile Ici. Prevista un’esenzione fino 200 euro per le prime case, inoltre l'imposta municipale riguarderà anche l'abitazione principale e le pertinenze della stessa.


**Contante**
Viene fissata a mille euro la soglia sopra la quale non si potranno effettuare i pagamenti in contanti.

**Enti, nuovi tagli**
Vengono tagliati i seguenti enti: l'Agenzia per il Terzo Settore, l'Agenzia per la diffusione delle tecnologie per l'innovazione, l'Ente nazionale per il microcredito, l'Autorità garante per l'infanzia e l'adolescenza.

**Irap**
Le imprese potranno dedurre dall'Ires e dall'Irpef la quota di Irap «relativa alla quota imponibile delle spese per il personale dipendente e assimilato».

**Iva**
A decorrere dal 1 ottobre 2012 le aliquote Iva del 10 e del 21 per cento sono incrementate di 2 punti percentuali. A decorrere dal 1 gennaio 2014 le predette aliquote sono ulteriormente incrementate di 0,5 punti percentuali. E’ la nuova clausola di salvaguardia della delega fiscale prevista dal testo definitivo della manovra.

**Passività banche, garanzia Stato**
Il ministero dell'Economia fino al 30 giugno 2012 è autorizzato a concedere la garanzia dello Stato sulle passività delle banche italiane, con scadenza da tre mesi fino a cinque anni, o a partire dal 1 gennaio 2012 a sette anni per le obbligazioni bancarie garantite.

**Pensioni**
La pensione si calcolano per tutti con il metodo contributivo, aumento dell'età di vecchiaia a 62 anni per le donne e 66 per gli uomini. Si va verso l'eliminazione della pensione di anzianità.

**Superbollo**
A partire dall’anno 2012 l’addizionale erariale della tassa automobilistica è fissata in euro 20 per ogni chilowatt di potenza del veicolo superiore a centottantacinque chilowatt.

**SuperInps**
Addio a Enpals e Inpdap, si va verso il "Super-Inps".
