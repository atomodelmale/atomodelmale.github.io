---
author: Il Gorgonauta
comments: true
date: 2009-07-21 13:55:15+00:00
layout: post
link: http://www.atomodelmale.it/2009/07/21/asia-al-buio-per-leclissi-del-secolo/
slug: asia-al-buio-per-leclissi-del-secolo
title: Asia al buio per l'eclissi. Del Secolo.
wordpress_id: 5238
categories:
- Scienza
- Terra
tags:
- Asia
- Eclissi
- Sole
---

![eclissi di sole](http://www.atomodelmale.it/wp-content/uploads/2009/07/eclissi-di-sole-300x236.jpg)Domani in Asia si rimarrà al buio in pieno giorno. Per ben **6 minuti e 39 secondi** il giorno diventerà notte a causa dell'**eclissi di sole** più lunga dell'intero ventunesimo secolo secondo gli astronomi. La Luna si frapporrà tra Terra e Sole oscurando la luce di quest'ultimo per un tratto lungo più di 10.000 km, coprendo una zona che va dall'India all'Oceano Pacifico.

Lungo il percorso la durata dell'oscuramento aumenterà pian pian raggiungendo il suo massimo di 6 minuti presso un arcipelago di isole vulcaniche giapponesi. Il fenomeno inizierà alle 2.53 ora italiana (in India saranno le sei e mezza del mattino) per terminare quando in Italia saranno le 4.25.

Sull'evento incombe l'incognita del **maltempo**: nubi e pioggia potrebbero impedire a migliaia di sfortunati spettatori di assistere allo spettacolo naturale, riatteso di egual durata solamente nel 2132.

<!-- more -->


Nei vari paesi asiatici interessati prosperano e fanno fortuna le iniziative commerciali e gli affari : alberghi e parchi vengono presi d'assalto da comuni cittadini e da turisti e curiosi giunti da tutto il mondo. Non tutti però sembrano assistere con gioia e curiosità all'eclissi. Per essi infatti questi fenomeni naturali possono essere portatori anche di sciagure, rovine e disgrazie, a causa sopratutto di vecchie superstizioni e credenze popolari evidentemente dure a morire.
