---
author: Il Gorgonauta
comments: true
date: 2010-11-08 07:00:57+00:00
layout: post
link: http://www.atomodelmale.it/2010/11/08/pompei-crolla-larmeria-dei-gladiatori/
slug: pompei-crolla-larmeria-dei-gladiatori
title: Pompei, crolla l'Armeria dei Gladiatori.
wordpress_id: 8283
categories:
- Italia
tags:
- Cultura
- Pompei
- Sandro Bondi
---

[![](http://www.atomodelmale.it/wp-content/uploads/2010/11/pompei-crollo-223x300.jpg)](http://www.atomodelmale.it/wp-content/uploads/2010/11/pompei-crollo.jpg)Un tempo custodiva armature e trofei militari. Oggi, invece, quel che ne rimane non esiste più. Al suo posto si trova un cumulo di macerie.

Stiamo parlando della _Schola armaturarum juventis pompeiani_, la **palestra degli atleti** di **Pompei**, sbriciolatasi sabato 6 novembre alle 6 del mattino poco prima dell'apertura del celebre sito archeologico.

L'edificio, chiamato comunemente anche "la casa dei gladiatori", si trovava lungo la **via dell'abbondanza**, la strada principale della città, percorsa ogni giorno da centinaia di turisti ed era visibile solo dall'esterno. Dopo il crollo invece l'intero tratto è stato transennato ed interdetto ai vistatori.

Ad un primo esame le cause del crollo sono imputate alla **pioggia** e ad un cattivo restauro eseguito negli anni scorsi.

Ma quanto accaduto (e dopo il crollo di parte del soffitto della [Domus Aurea](http://www.atomodelmale.it/2010/03/31/roma-crolla-parte-del-soffitto-della-domus-aurea/) a Roma) getta un lunga ombra sullo stato di conservazione e manutenzione del** patrimonio storico-artistico-archeologico** del nostro paese.

Tale patrimonio sarà anche di ingenti dimensioni  e i fondi saranno pure limitati, come si afferma dalle parti del Ministero dei Beni e delle Attività culturali, ma se già le poche risorse che si hanno a disposizione vengono ridotte o destinate ad altro (come ha rivelato Radio Rebelde nel suo [ultimo articolo](http://www.atomodelmale.it/2010/11/06/tagli-alla-scuola-non-per-le-scuole-private-cattoliche-per-loro-tremonti-trova-200-milioni/)) non è possible, in ogni caso, andare molto lontano.<!-- more -->



L'area archeologica di Pompei, nonostante sia uno dei siti più visitati del nostro paese, non versa in ottime condizioni. Sporcizia, rifiuti, cani randagi, cattiva o addirittura assenza di manutenzione. Ed ora si temono nuovi **crolli**. Problemi forse comuni a Pompei ma che ora finsicono sotto la luce dei riflettori.

Una vergogna per l'Italia, ha detto il presidente della Repubblica Giorgio Napolitano. Una vergogna forse destinata a ripetersi. Purtroppo.
