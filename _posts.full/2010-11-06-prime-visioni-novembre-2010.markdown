---
author: Il Gorgonauta
comments: true
date: 2010-11-06 14:50:54+00:00
layout: post
link: http://www.atomodelmale.it/2010/11/06/prime-visioni-novembre-2010/
slug: prime-visioni-novembre-2010
title: 'Prime visioni : novembre 2010.'
wordpress_id: 8268
categories:
- Cinema
- Facebook
- Prime Visioni
tags:
- '2010'
---

[![](http://www.atomodelmale.it/wp-content/uploads/2010/11/The-Social-Network-206x300.jpg)](http://www.atomodelmale.it/wp-content/uploads/2010/11/The-Social-Network.jpg)Tim vuole fare colpo sul proprio capo. L'occasione arriva quando viene invitato ad una cena, che si tiene annualmente in casa del suo datore di lavoro, in cui vince colui che porta con sè il personaggio più stupido di tutti. Tim pensa di rinunciare ma poi si imbatte in Barry, esperto in tassidermia con l'hobby di ricreare dei quadretti ispirati spesso ad opere d'arte utilizzando topolini mummificati..

Questa la trama di _**A cena con un cretino**_, pellicola uscita venerdì 5 novembre. In sua compagnia ecco _**Last Night**_, racconto di una giovane coppia che in una notte viene messa alla prova da ogni forma di tentazione.

Il secondo week end del mese (12/11) giunge in Italia _**The Social Network**_, pellicola sulle oscure origini del social network più famoso del mondo, _Facebook_.

E mentre un treno fuori controllo rischio di esplodere in un'area altamente popolata (_**Unstoppable - Fuori controllo**_, con Denzel Washington e Chris Pine) 5 persone comuni si ritrovano rinchiuse in un ascensore. Peccato che tra loro si nasconda un'inquietante e oscura presenza (**_Devil_**).<!-- more -->



Il terzo venerdì del mese (19/11) invece ecco giungere nella nostre sale l'adattamento cinematografico del settimo e ultimo libro della saga di Harry Potter, _**Harry Potter e i doni della morte: Parte I**_. La pellicola è stata divisa in 2 parti in modo da poter tagliare meno materiale possibile e la seconda puntata giungerà al cinema il 15 luglio 2011.

L'ultimo fine settimana di novembre (26/11) ecco _**The Killer Inside Me**_ e _**Precious**_. Nel primo film un vice sceriffo del Texas nasconde un'inquietante  natura : essere un sadico e brutale serial killer, nel secondo una giovane ragazza di soli 17 anni alla sua seconda gravidanza, analfabeta e obesa, nonostante l'opposizione della famiglia, decide di iscriversi in una scuola e tenere il bambino. Il tutto per ottenere il proprio riscatto sociale.

E in conclusione l'elenco completo delle uscite.

**5 novembre**. L'Immortale / Potiche - La bella statuina / Bhutto / Due cuori e una provetta / Una vita tranquilla / A cena con un cretino / Linea di Konfine / In carne e ossa / Last Night.

**12 novembre.** The Social Network / Everybody's Fine - Stanno tutti bene / Unstoppable - Fuori controllo / Devil / Ti presento un amico / Noi credevamo / La scuola è finita / Porco Rosso.

**19 novembre.** Harry Potter e i doni della morte: Parte I / Dalla vita in poi / Un marito di troppo / L'estate di Martino / Scott Pilgrim vs. the World / I Fiori di Kirkuk / Io sono con te / Saw 3D.

**26 novembre. **La donna della mia vita / I poliziotti di riserva / Il mio nome è Khan / Precious / Ancora Tu / The Killer Inside Me / A Natale mi sposo.
