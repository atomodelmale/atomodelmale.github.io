---
author: Il Gorgonauta
comments: true
date: 2009-09-07 11:44:57+00:00
layout: post
link: http://www.atomodelmale.it/2009/09/07/prime-visioni-settembre-2009/
slug: prime-visioni-settembre-2009
title: 'Prime visioni : settembre 2009.'
wordpress_id: 5532
categories:
- Cinema
- Prime Visioni
tags:
- '2009'
- Nicolas Cage
- Sandra Bullock
---

Tornati mogi mogi dalle vacanze è ora di volgere un occhio alle locandine del cinema vicino a casa. Ed ecco **Ricatto D'amore** con Sandra Bullock nel ruolo di dirigente editoriale a rischio di espulsione dagli States che monta con il proprio assistente un finto fidanzamento e matrimonio per non essere espulsa. ![Segnali dal Futuro.](http://www.atomodelmale.it/wp-content/uploads/2009/09/Segnali-dal-Futuro..jpg)

Ma nel primo week end (4/09) le nuove uscite non finiscono qui : **Segnali dal futuro** con Nicolas Cage ci propone un professore di astrofisica intento a salvare il mondo da un'imminente catastrofe globale mentre **La custode di mia sorella** parla di una ragazzina tredicenne, partorita dai propri genitori per curare tramite il suo corpo la sorella malata di leucemia, che rivendica davanti ad un tribunale e contro i propri famigliari il suo diritto alla vita.

Senza dimenticare **Videocracy - Basta apparire**, il controverso documentario di Eric Gandini sulla tv italiana.

Nel secondo fine settimana (11/09) N.Cage torna a far capolino sugli schermi cinematografici con **Il cattivo tenente - Ultima Chiamata New Orleans**, storia di un tormentato detective alle prese con problemi di droga e corruzione. In sua compagnia ecco _Il grande sogno_, pellicola ispirata alla burrascosa gioventù di Michele Placido nella Roma degli anni 60 con Riccardo Scamarcio.

<!-- more -->


Il terzo venerdì del mese (18/09) giungono invece la nuova commedia di Woody Allen ambientata a New York dal titolo _Basta che funzioni_ e il thriller **PELHAM 1-2-3: Ostaggi in metropolitana ** con Denzel Washington e John Travolta in un serrato confronto per salvare numerose persone prese in ostaggio da una banda di criminali nella metropolitana della stessa Grande Mela.

![la ragazza che giocava con il fuoco](http://www.atomodelmale.it/wp-content/uploads/2009/09/la-ragazza-che-giocava-con-il-fuoco.jpg)L'ultimo week end (25/09) ci si potrà godere **District 9**, **Baaria **e** La ragazza che giocava con il fuoco**. Nel primo degli alieni giunti fortunosamente sulla terra sono "ghettizzati" e isolati dagli esseri umani in una "città sopraelevata", nel secondo si narrano le vicende che colpiscono nel corso di più generazioni una povera famiglia siciliana mentre la terza pellicola è la seconda trasposizione cinematografica dopo _Uomini che odiano le donne_ (nonchè il suo seguito) della trilogia romanzesca _Millennium_ dello scrittore svedese** Stieg Larsson.**

Infine ecco l'elenco completo delle uscite.

4 settembre. Ricatto d'amore / L'amore e basta / Videocracy - Basta apparire / La custode di mia sorella / Segnali da futuro/ Le Ombre Rosse / L'ultimo ultras.

11 settembre. G.I.Joe: La Nascita dei Cobra /  Cosmonauta / Il cattivo tenente - Ultima Chiamata New Orleans / Cosmonauta / Drag Me to Hell / Questione di punti di vista / Una soluzione razionale / Il grande sogno.

18 settembre. PELHAM 1-2-3: Ostaggi in metropolitana / Basta che funzioni / Tris di donne e abiti nuziali / The Informant / Il mio vicino Totoro.

25 settembre. Baarìa / District 9 / Un amore all'improvviso / Bandslam - High School Band  / La ragazza che giocava con il fuoco / G-Force: Superspie in missione.
