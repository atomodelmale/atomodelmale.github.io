---
author: Il Gorgonauta
comments: true
date: 2013-12-19 23:49:28+00:00
layout: post
link: http://www.atomodelmale.it/2013/12/20/prime-visioni-tutte-le-uscite-al-cinema-di-dicembre-2013/
slug: prime-visioni-tutte-le-uscite-al-cinema-di-dicembre-2013
title: Prime visioni, tutte le uscite al cinema di dicembre 2013
wordpress_id: 14055
categories:
- Cinema
- Prime Visioni
---

![lo-hobbit-la-desolazione-di-smaug](http://www.atomodelmale.it/wp-content/uploads/2013/12/lo-hobbit-la-desolazione-di-smaug-300x150.jpeg)Pronti alla scorpacciata di film natalizi? Ecco una rapida carrellata di nuove uscite.

**Film stranieri**

Direttamente da Hollywood ecco il secondo capitolo della saga in salsa tolkieniana: **Lo Hobbit: la desolazione di Smaug** (uscita giovedì 12). Bilbo Baggins, il Mago Gandalf e i tredici Nani capitanati da Thorin Scudodiquercia continuano il loro viaggio alla volta della Montagna Solitaria e del suo tesoro, protetto dal terribile drago Smaug.



**Per gli amanti dei cinepanettoni**

Pieraccioni, De Sica, Abatantuono, chi ne ha più ne metta. Il primo a tornare sul grande schermo (sempre il 12) è proprio il comico toscano con **Un fantastico via vai******. Arnaldo, Anita e le due gemelle Martina e Federica sono una tranquilla e normalissima famiglia medio borghese. Tutto cambia quando Arnaldo (Pieraccioni) viene sbattuto fuori di casa e va ad abitare con quattro studenti. Il 19 è invece il turno di De Sica con **Colpi di fortuna**, cinepanettone corale con Luca e Paolo, Lillo e Greg e Francesco Mandelli. A De Sica risponde Abatantuono con **Indovina chi viene a Natale?**, rappresentazione tragicomica della classica riunione del parentado per le festività natalizie.

**Per i più piccoli**

Sul grande schermo non mancano i film per i più piccoli. Da **Frozen - il regno di ghiaccio** (uscito ieri) a **Il segreto di Babbo Natale**. Nel primo la valorosa e ottimista Anna, insieme al coraggioso uomo di montagna Kristoff e alla sua fedele renna Sven, intraprende un lungo viaggio alla ricerca della sorella Elsa, i cui poteri glaciali hanno intrappolato il regno di Arendelle in un inverno senza fine. Il secondo narra invece come Babbo Natale sia dovuto passare, per stare al passo con i tempi, da una piccola bottega a un avanzatissimo e tecnologico laboratorio per soddisfare i desideri di tutti i bambini del mondo. Un laboratorio che ora è in pericolo.


In conclusione, come da tradizione, l'elenco completo delle uscite


**Dal 5 dicembre**. Stop the Pounding Heart / Blue Jasmine Dietro i candelabri / 100 volte Natale / La Traviata in diretta HD dal Teatro Alla Scala / The Rolling Stones Day - Hyde Park Live 2013 / Battle of the Year - La vittoria è in ballo / Berliner Philharmoniker N.1 / Indebito (dal 3/12) / Il sud è niente / Italy amore mio / Oldboy / Roma Criminale;

**Dal 12 dicembre**. Molière in bicicletta / Pussy Riot: A Punk Prayer / Temporary Road - (Una) vita di Franco Battiato / Un fantastico via vai / Lo Hobbit: la desolazione di Smaug / Frankenstein / Il segreto di Babbo Natale / Frozen - Il regno di ghiaccio / Still life / Philomena / Qui e là / Lo Schiaccianoci – Royal Opera House / Risate di gioia;

**Dal 19 dicembre**. Philomena / Bert Stern, l’uomo che fotografò Marilyn / Il Natale della mamma imperfetta / Teatro Bolshoi - La Bella Addormentata / Cenerentola / Indovina chi viene a Natale? / Colpi di fortuna / Frozen - Il regno di ghiaccio / Parsifal – Royal Opera House / Spaghetti Story / Roberto Bolle in Notre-Dame de Paris / I sogni segreti di Walter Mitty;

**Dal 26 dicembre**. Piovono polpette 2 - La rivincita degli avanzi


E il trailer a caso del mese



