---
author: Radio Rebelde
comments: true
date: 2013-05-25 16:05:46+00:00
layout: post
link: http://www.atomodelmale.it/2013/05/25/la-grande-bellezza-trama-e-recensione/
slug: la-grande-bellezza-trama-e-recensione
title: La Grande Bellezza. Trama e Recensione
wordpress_id: 13251
categories:
- Cinema
- Drammatico
tags:
- La Grande Bellezza
- Sorrentino
- Toni Servillo
---

_**![La-grande-bellezza](http://www.atomodelmale.it/wp-content/uploads/2013/05/La-grande-bellezza-300x169.jpg)"La Grande Bellezza"**_ di **Paolo Sorrentino**, l'unico film italiano in concorso al Festival di Cannes, è in questi giorni nelle principali sale cinematografiche del paese.

Il modello di partenza è dichiaratamente il capolavoro felliniano _"La Dolce Vita"_; ma in questo film è ritratta la degenerazione attuale dei costumi italiani immortalati allora.

**Trama**

_Jep Gambardella_ ha sessantacinque anni, è un giornalista affermato che si muove tra cultura alta e mondanità in una Roma sempre bellissima ma decadente. Vive a Roma da quando aveva ventisei anni e partecipa a tutte le feste che contano, dissipando il suo talento tra alcol e balli scatenati.


**Toni Servillo** è perfetto, un plauso anche a **Sabrina Ferilli** il cui personaggio nel film dà leggerezza ad una trama a tratti troppo pesante. Sorrentino, come già accaduto con _“This must be the place”_, mette in secondo piano la narrazione; proprio l'assenza di una trama vera e propria è funzionale a calare appieno lo spettatore in certe vite ostaggio della noia o di divertimenti forzati.

Roma non è più la città che negli anni 60' nessuno voleva lasciare per la sua bellezza, ma i protagonisti sono schiavi della paralisi di un'alta società capitolina di disperata povertà morale. A mio avviso "La Grande Bellezza" è un capolavoro incompiuto che egoisticamente spero rimanga sempre tale perchè la Roma e l'Italia che mi piace celebrare è quella felliniana della Dolce Vita!
