---
author: Radio Rebelde
comments: true
date: 2011-04-09 12:54:59+00:00
layout: post
link: http://www.atomodelmale.it/2011/04/09/referendum-2011-su-acqua-nucleare-legittimo-impedimento/
slug: referendum-2011-su-acqua-nucleare-legittimo-impedimento
title: 'Referendum 12 e 13 Giugno 2011 su Acqua, Nucleare, Legittimo Impedimento. '
wordpress_id: 9404
categories:
- Italia
- Legge
- Politica
tags:
- '2011'
- Acqua
- Legittimo impedimento
- Nucleare
- Referendum
---

![](http://www.atomodelmale.it/wp-content/uploads/2011/04/referendum-2011.jpg)Il **12** e **13 Giugno** 2011 il popolo italiano sarà chiamato alle urne per un'importante consultazione referendaria. Dovremo decidere l’abrogazione  totale o parziale di norme riguardanti la privatizzazione dell’acqua, la produzione di energia nucleare e l’eliminazione del legittimo impedimento.

I quesiti saranno 4:

**1° e 2° Quesito**: _**Privatizzazione dell’acqua ** _

_Abrogazione rispettivamente dell’ art. 23-bis (Servizi pubblici locali di rilevanza economica) del decreto-legge 25 giugno 2008, n. 112 e del comma 1 dell’art. 154 (Tariffa del servizio idrico integrato) del Decreto Legislativo n. 152 del 3 aprile 2006._

**Se vince il Si**: la norma viene abrogata e tutto resterebbe così com'è.

**Se vince il NO**: si corre il rischio di vedere “privatizzata” la gestione di un bene primario, che è l'acqua, con tutti i rischi che ciò comporta in termini di costi e qualità del servizio idrico.

**3° Quesito**: _**Produzione di energia nucleare**_
_Abrogazione in parte del decreto-legge 25 giugno 2008, n. 112, convertito con modificazioni, dalla legge 6 agosto 2008, n. 133._

**Se vince il Si**: le centrali nucleari NON verranno costruite.
**Se vince il NO**: il Governo ha il via libera nella costruizione di centrali nucleari.

**4° Quesito**: _**Eliminazione del legittimo impedimento del Presidente del Consiglio dei Ministri e dei Ministri**_
_Abrogazione di norme della legge 7 aprile 2010, n. 51, in materia di legittimo impedimento del Presidente del Consiglio dei Ministri e dei Ministri a comparire in udienza penale, quale risultante a seguito della sentenza n. 23 del 2011 della Corte Costituzionale._

**Se vince il SI**: la legge viene abrogata e il diritto attualmente esercitabile di NON comparire in un'udienza penale decade.
**Se vince il NO**: la legge rimane quale e tale.



In sintesi bisognerà votare SI per dire NO AL NUCLEARE, NO ALLA PRIVATIZZAZIONE DELL’ACQUA, NO AL LEGITTIMO IMPEDIMENTO e viceversa.

Ognuno avrà le sue idee e potrà essere più o meno d’accordo con queste leggi ma è importante andare a votare, infatti se non viene raggiunto il **quorum del 50% + 1** degli aventi diritto al voto, il referendum abrogativo non sarà valido. In questo modo decade la volontà popolare e le leggi proseguirenno per il loro iter consueto.

Quindi sia che si voti SI sia che si voti No l’importante è andare a votare. Per colpa dei nostri governanti abbiamo l’impressione che la politica non ci riguardi, che sia solo dei magna-magna. Purtroppo oggi è così ma il 12 e il 13 Giugno tutto dipende da noi, diamo un segnale forte a questi finti rappresentanti che non ci rappresentano per niente.
