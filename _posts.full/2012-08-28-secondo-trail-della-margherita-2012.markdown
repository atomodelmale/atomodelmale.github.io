---
author: Radio Rebelde
comments: true
date: 2012-08-28 20:13:27+00:00
layout: post
link: http://www.atomodelmale.it/2012/08/28/secondo-trail-della-margherita-2012/
slug: secondo-trail-della-margherita-2012
title: Secondo Trail della Margherita 2012.
wordpress_id: 11941
categories:
- Sport
tags:
- Rocca San Casciano
- Running
- Trail
---

[![](http://www.atomodelmale.it/wp-content/uploads/2012/08/secondo-trail-della-margerita-300x225.jpg)](http://www.atomodelmale.it/wp-content/uploads/2012/08/secondo-trail-della-margerita.jpg)Si è disputato lo scorso** 26 agosto 2012** la seconda edizione del **Trail della Margherita**. Anche quest'anno è stato un successo, con numerosissime adesioni.

La manifestazione, qualificante per l’Ultra Trail del Monte Bianco, ha visto i partecipanti scegliere tra:



	
  * Trail competitivo Fidal di 50,00 km disl. 2.300 mt

	
  * Trail competitivo Fidal di 21,00 km disl. 1.000 mt


E’ stato possibile anche partecipare a una camminata non competitiva di 13,500 km a partecipazione libera.

Il 2° Trail della Margherita si è svolto prevalentemente lungo il percorso 431: asse portante e di riferimento di tutti i “Percorsi della Margherita”. Un immersione totale quindi nella bellezze delle colline appenniniche che fanno da corona a** Rocca San Casciano.**

**Caratteristiche dei percorsi:**

**Trail competitivo 50,00 km** - Il percorso si districa su una distanza di 50,00 km ad anello sui rilievi appenninici che fanno da cornice a Rocca San Casciano. Il dislivello è di 2.300 m. in positivo. Buona parte del percorso si sviluppa su terreno aperto lungo strade ad uso del Corpo Forestale, mulattiere e tracce di sentiero, con numerosi tratti tecnici, ma anche su ampi rilievi prativi. Diversi sono i tratti decisamente ripidi con fondo che alterna tracce di sentiero a strade bianche e battute. Alternanza di tratti esposti e non.


**Trail competitivo 21,00 km** - Gli escursionisti seguono in parte il percorso riservato alla gara di 50,00 km per poi rientrare in paese attraverso la vecchia strada che costeggia il “Castellaccio” antico torrione simbolo di Rocca San Casciano.

Un bellissimo Trail, che consiglio vivamente sia per l'ottima organizzazione dei promotori sia per i bellissimi paesaggi che ne fanno da cornice.
