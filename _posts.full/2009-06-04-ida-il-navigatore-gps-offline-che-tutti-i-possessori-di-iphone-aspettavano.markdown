---
author: thesave
comments: true
date: 2009-06-04 09:48:34+00:00
layout: post
link: http://www.atomodelmale.it/2009/06/04/ida-il-navigatore-gps-offline-che-tutti-i-possessori-di-iphone-aspettavano/
slug: ida-il-navigatore-gps-offline-che-tutti-i-possessori-di-iphone-aspettavano
title: iDA il navigatore GPS offline che tutti i possessori di iPhone aspettavano
wordpress_id: 4955
categories:
- Internet
- Tech &amp; Hacks
- Telefonia
tags:
- Iphone
- Navigatore
---

**Oggi reinventeremo il telefono**

![Fila per il primo iPhone](http://www.atomodelmale.it/wp-content/uploads/2009/06/fila-iphone.jpg)Sin dalla sua uscita negli States nel **giugno **del **2007 **il melafonino - alias iPhone - ha sempre destato grande interesse per media ed appassionati: ricordate i servizi dei telegiornali che ritraevano **orde di assatanati compratori **che volevano a tutti costi i primi modelli del telefonino Made in Apple?

Cose mai viste per un dispositivo elettronico - avete mai sentito parlare di gente in fila per giorni, accampati per essere i primi ad rastrellare i bancali dei negozi che vendono computer o elettrodomestici? Immagino di no, fatto sta che l'**hype** - un misto tra bombardamento pubblicitario ed aspettativa innata dei clienti - verso il piccolo dispositivo omnicomprensivo polivalente e ultracostante non ha fatto altro che salire e salire e salire, generando **guadagni stratosferici per la Mela** che ha doppiato il già incredibile successo ottenuto grazie ai lettori MP3 iPod.

Certo l'iPhone è un ottimo smartphone dotato di buon hardware e sopratutto di un **eccellente sistema operativo basato su Mac Os X**, che comprende inoltre **Safari Mobile**, il perfetto compagno di navigazione su internet che sfrutta pienamente le comodissime funzionalità di multi-touch offerte dall'interfaccia e dall'ampio schermo da 3,5''.

Probabilmente per chi possiede un iPhone sto per dire un'ovvietà, ma per gli altri potrebbe non essere scontato sapere che **il melafonino così com'è**, comprato ed estratto dalla sua bella scatolina di cartone nera, è sì un bel dispositivo, per molti aspetti migliore dei tanti smartphone con sistemi Symbian o Windows Mobile, ma a mio avviso** è troppo "chiuso"** - passatemi il termine - **per esprimere le sue vere potenzialità.**

In soccorso dei tanti utenti che non si accontentano delle migliaia di applicazioni scaricabili gratuitamente o per pochi euro tramite il pratico AppStore, sono venuti in soccorso applicazioni come **QuickPwn, Pwnage, Cydia e Installer che permettono di "aprire"** - jailbreak **- il proprio iPhone** e installare altri programmi permettono di sopperire alle mancanze della dotazione standard.
<!-- more -->

**Dammi la Wi-Fi e ti dico dove vai **

![iPhone 3G](http://www.atomodelmale.it/wp-content/uploads/2009/06/iphone3g.jpg)Benché l'attuale iPhone 3G - che secondo i rumors ufficiosi sarà sostituito a breve da una nuova versione - contenga al suo interno;



	
  * funzionalità di riproduzione audio, video, foto;

	
  * interfaccia multi-touch;

	
  * un telefono cellulare;

	
  * una fotocamera da 2 megapixel;

	
  * un accelerometro;

	
  * una scheda Wi-Fi;

	
  * una scheda Bluetooth;

	
  * un'antenna GPS;


**è sempre mancata un'applicazione fondamentale** che ogni Symbian (Nokia/Motorola) e smartphone Windows-based ha:** il navigatore satellitare**.

Si perché, nonostante in ogni **iPhone sia presente "di serie" l'applicazione Google Maps** che sfrutta le funzionalità di geolocalizzazione GPS, per funzionare si deve essere connessi a internet per scaricare le mappe dei serve della grande G.

Immagino che non facciate fatica a capire che non tutti hanno la voglia - e soprattutto il denaro - per connettersi ad internet tramite la connessione 3G per utilizzare Google Maps come navigatore.

**Celeste la iDA, forma divina, mistico serto di luce e fior...**

![Sygic iDA](http://www.atomodelmale.it/wp-content/uploads/2009/06/sygic-ida.jpg)Per questo motivo ho sempre considerato l'iPhone "monco" a causa della mancanza di un programma tipo TomTom o Garmin che sfruttasse appieno la grande capienza del dispositivo e la sua antennina GPS integrata.

Finalmente **Sygic**, sfruttando la piattaforma offerta da **Cydia, **ha sviluppato **un programma di navigazione satellitare** - alla faccia della castrante mamma Apple - basato sulle mappe **TeleAtlas **(le stesse di Blaupunkt, Google Maps, e TomTom).

Peccato che suddette **mappe costino un centinaio di euro cadauna**, ma almeno si può scaricare la versione di prova per 7 giorni che permette di gustarsi il melafonino completo al 99,99% una volta per tutte.

Consiglio a tutti gli interessati di seguire l'esaustiva **[guida di iSpazio](http://www.spaziocellulare.com/ispazio/2009/06/04/guida-come-installare-tutte-le-mappe-sul-navigatore-satellitare-ida/)** per il download e l'installazione del programma e delle mappe.

Buona Navigazione!
