---
author: Radio Rebelde
comments: true
date: 2014-10-26 21:50:56+00:00
layout: post
link: http://www.atomodelmale.it/2014/10/26/rischio-multa-se-patente-e-libretto-hanno-diverso-intestatario/
slug: rischio-multa-se-patente-e-libretto-hanno-diverso-intestatario
title: 'Rischio multa se patente e libretto hanno diverso intestatario '
wordpress_id: 15075
categories:
- Motori
tags:
- intestatario
- Libretto
- Patente
---

![](http://www.atomodelmale.it/wp-content/uploads/2014/10/patente1_fondo-magazine-294x300.jpg)Dal prossimo **3 novembre** entra in vigore la nuova norma che impone l’obbligo di aggiornare la carta di circolazione per chi usa abitualmente un’auto intestata a una persona diversa.

Bisognerà quindi recarsi alla **Motorizzazione** e fare annotare sul libretto il nome di chi utilizza effettivamente in modo costante (la norma ha fissato il termine in oltre 30 giorni) la vettura di proprietà altrui.

Il nome sulla patente e l'intestatario della carta di circolazione di un auto dovranno quindi coincidere. Altrimenti, si rischia una multa di** 705 euro**, oltre al ritiro della carta di circolazione.

Particolare attenzione quindi ai veicoli aziendali, in comodato e intestati a persone scomparse anche nelle more della successione.



L’obbligo di comunicazione riguarda gli atti posti in essere a partire dal 3 novembre 2014 e sono esenti coloro che usano già un mezzo non di loro proprietà o possiedono un’intestazione non aggiornata prima della data dell’entrata in vigore delle nuove norme o coloro che usano auto di familiari conviventi (aventi la residenza nello stesso indirizzo).

L’onere di comunicazione compete all'avente causa ma tra gli addetti ai lavori emergono già criticità connesse alla notifica delle contravvenzioni e all'obbligo di delazione per i punti patente.

La nuova normativa, una vera e propria rivoluzione rispetto alla legislazione finora vigente, andrà a riguardare più da vicino i professionisti che utilizzano le auto aziendali.
