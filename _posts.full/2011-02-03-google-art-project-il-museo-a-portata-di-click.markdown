---
author: Il Gorgonauta
comments: true
date: 2011-02-03 08:00:01+00:00
layout: post
link: http://www.atomodelmale.it/2011/02/03/google-art-project-il-museo-a-portata-di-click/
slug: google-art-project-il-museo-a-portata-di-click
title: Google Art Project, il museo a portata di click.
wordpress_id: 8959
categories:
- Internet
- Tech &amp; Hacks
tags:
- Arte
- Cultura
- Google
- Museo
---

[![](http://www.atomodelmale.it/wp-content/uploads/2011/02/google-art-project-300x263.jpg)](http://www.atomodelmale.it/wp-content/uploads/2011/02/google-art-project.jpeg)Tramite il web si può fare oramai (quasi) tutto. Ed ora anche passeggiare tra le sale dei più prestigiosi **Musei** d'arte del mondo. Questo grazie al nuovo progetto di **Google**, intitolato "_Art Project_".

Quest'ultimo infatti concede a chiunque abbia a disposizione una connessione internet (abbastanza veloce)  la possibilità di ammirare comodamente (ad esempio dal proprio salotto) e gratuitamente (senza quindi dover pagare nessun biglietto) oltre 1000 opere d'arte.

Senza fare alcuna fila e senza dover compiere lunghi e costosi viaggi per raggiungere musei distanti fra loro migliaia di chilometri.

La tecnologia alla base del nuovo progetto di Google è la stessa utilizzata per _Google Street View_, in questo caso però specificatamente per interni.

La nuova mappatura riguarda quindi non  le strade e le vie di intere città bensì le stanze di prestigiosi e rinomati musei.

_Art Project_ nasce dalla collaborazione tra Google e 17 tra i più prestigiosi musei d’arte del mondo, tra cui possiamo ricordare la nostra **Galleria degli Uffizi**, l'Hermitage, il MoMA e la National Gallery.



Ognuno di essi ha scelto poi un'opera, fra tutte quelle a sua disposizione, da fotografare con una risoluzione molto più elevata rispetto alle altre. Nel caso della Galleria degli Uffizi ad esempio la scelta è ricaduta sul dipinto “La nascita di Venere” di Sandro Botticelli.

_Art Project_ è disponibile all'indirizzo [**www.googleartproject.com**](http://www.googleartproject.com) ed è di semplice e facile utilizzazione. Una volta scelto il museo è possibile muoversi per le sue stanze semplicemente selezionando, con il pulsante sinistro del mouse, un determinato punto del pavimento.

Avvicinandosi poi ad un dipinto e cliccando sul + che appare sullo schermo si potrà ulteriormente ingrandire l'immagine del quadro. Con tanto di pannello laterale per scoprire curiosità e informazioni sull’opera prescelta e sul suo autore.

In questo modo migliaia di capolavori in formato digitale potranno, grazie ad un semplice click, entrare nella case di tutto il pianeta. Offre Google.
