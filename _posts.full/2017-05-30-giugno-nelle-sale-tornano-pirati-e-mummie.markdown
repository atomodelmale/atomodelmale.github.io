---
author: Il Gorgonauta
comments: true
date: 2017-05-30 10:13:20+00:00
layout: post
link: http://www.atomodelmale.it/2017/05/30/giugno-nelle-sale-tornano-pirati-e-mummie/
slug: giugno-nelle-sale-tornano-pirati-e-mummie
title: Giugno, nelle sale tornano pirati e mummie
wordpress_id: 18155
categories:
- Cinema
- Intrattenimento
tags:
- Pirati
---

![](http://www.atomodelmale.it/wp-content/uploads/2017/05/pirati-dei-caraibi-5-poster-copertina-300x150.jpg)Tra i tanti film in uscita a giugno, si segnalano due grandi ritorni. Due episodi di saghe che hanno fatto la storia recente del cinema.

**Pirati dei Caraibi - La vendetta di Salazar**

Il primo è il quinto episodio della saga dei Pirati dei caraibi. In questo ennesimo capitolo, il nuovo nemico di Sparrow/Deep è il pirata spagnolo Salazar. Tanto più temibile in quanto morto, con la sua cadente nave fantasma e la sua ciurma di repellenti fantasmi, Salazar dà la caccia a Sparrow per vendicarsi e liberarsi, in quanto è stato lo stesso Sparrow a tramutarlo in morto vivente.


La pellicola vede il ritorno di Orlando Bloom e Keira Knightley, nei ruoli di Will Turner e di Elizabeth Swann, nonché la presenza di alcune new entry: il giovane Henry Turner (figlio dei due) e l'astronoma perseguitata come strega Carina Smyth.

**La mummia**

La pellicola, più che un episodio della saga precedente, è un remake dell'omonimo film del 1999 e ne segna anche il reboot della saga.

Questa volta il protagonista è Tom Cruise, al suo fianco Russel Crowe. Il tutto prende il via nell'antico Egitto, quando la principessa Ahmanet viene sepolta viva nelle profondità del deserto egiziano, colpevole di aver ucciso il padre.

Duemila anni dopo, la sua tomba viene disotterrata e aperta, facendo risorgere la mummia che porta con sé una maledizione evoluta nel corso dei millenni, la quale terrorizzerà l'intera umanità. Toccherà a mister _mission impossible_ fermarla.
