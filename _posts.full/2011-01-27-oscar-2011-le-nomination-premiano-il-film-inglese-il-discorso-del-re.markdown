---
author: Il Gorgonauta
comments: true
date: 2011-01-27 20:32:26+00:00
layout: post
link: http://www.atomodelmale.it/2011/01/27/oscar-2011-le-nomination-premiano-il-film-inglese-il-discorso-del-re/
slug: oscar-2011-le-nomination-premiano-il-film-inglese-il-discorso-del-re
title: Oscar 2011, le nomination "premiano" il film inglese Il discorso del Re.
wordpress_id: 8904
categories:
- Cinema
tags:
- Oscar
- Premio
---

[![](http://www.atomodelmale.it/wp-content/uploads/2011/01/premi-Oscar-300x225.jpg)](http://www.atomodelmale.it/wp-content/uploads/2011/01/premi-Oscar.jpg)Non certo _**The social network**_, bensì _**Il discorso del Re**_.

Quest'anno ad accaparrarsi il maggior numero di  nomination (ben 12, tra cui miglior film e regia) per i prossimi premi Oscar è un film inglese, _Il discorso del re _per l'appunto, in uscita in Italia il prossimo 28 gennaio. La pellicola narra le vicissitudini personali di Re Giorgio VI d'Inghilterra (qui interpretato da _Colin Firth_), sovrano con un problema di balbuzie chiamato a guidare il paese nel suo momento di maggior pericolo (la seconda guerra mondiale).

Secondo posto invece per un altro film ancora inedito in Italia, il western _**Il grinta**_ dei fratelli Coen. La pellicola, in uscita il prossimo 18 febbraio, ha ricevuto 10 nomination.

Terzo posto a pari merito per il thriller fantascientifico_** Inception**_ di Christopher Nolan e per il favoritissimo _**The Social Network **_di David Fincher, la pellicola sulle origini di Facebook. Per loro 8 nomination. Chiude la speciale classifica con 7 candidature _**The Fighter**_ di David O. Russell, film incentrato sulla storia del pugile professionista “Irish” Micky Ward (interpretato da _Mark Wahlberg_) e di suo fratello maggiore Dickie Eklund (interpretato da _Christian Bale_).



**Natalie Portman** (_Il Cigno nero_), **Annette Bening** (_I ragazzi stanno bene_), **Jennifer Lawrence** (_Winter's bone_), **Michelle Williams** (_Blue Valentine_) e **Nicole Kidman** (_Rabbit Hole_) si contenderanno invece il premio per la miglior attrice protagonista. Sul versante maschile sono stati invece nominati **Colin Firth** (_Il discorso del re_), **Javier Bardem** (_Biutiful_), **Jesse Einsenberg** (_The Social Network_), **James Franco** (_127 ore_) e **Jeff Bridges** (_Il Grinta_).

Per il premio miglior attrice non protagonista sono state candidate Amy Adams e Melissa Leo (_The Fighter_), Helena Bonham Carter (_Il discorso del Re_), Hailee Steinfe (_Il Grinta_), e Jacki Weave (_Animal kingdom_). Sul fronte maschile invece ecco le candidature per Christian Bale (_The Fighter_), John Hawkes (_The Social Network_), Jeremy Renner (_The Town_), Mark Ruffalo (_I ragazzi stanno bene_), Geoffrey Rush (_Il discorso del Re_).

**_Toy Story 3_**, _**Dragon Trainer** _e **_L'Illusionista_** si contenderanno il premio per il miglior film d'animazione.

La cerimonia si terrà il prossimo 27  febbraio e a condurla saranno _Anne Hathaway_ e _James Franco_. Male, ancora una volta l'Italia, dopo l'esclusione tra i miglior film stranieri della pellicola_ La prima cosa bella _di Paolo Virzì. A contendersi il premio saranno il  messicano _Biutiful_, il canadese _La donna che canta_, il danese_ In un mondo migliore_, l'algerino _Outside the law_ e il greco _Dogtooth_. A rappresentare l'italica penisola solo Antonella Cannarozzi, realizzatrice dei costumi di _Io sono l'amore_ di Luca Guadagnino.
