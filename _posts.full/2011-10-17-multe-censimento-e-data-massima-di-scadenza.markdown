---
author: thesave
comments: true
date: 2011-10-17 06:40:03+00:00
layout: post
link: http://www.atomodelmale.it/2011/10/17/multe-censimento-e-data-massima-di-scadenza/
slug: multe-censimento-e-data-massima-di-scadenza
title: Multe censimento e data massima di scadenza
wordpress_id: 10644
categories:
- Informazione
tags:
- Censimento
---

Si torna a parlare del 15° censimento nazionale, che tanti grattacapi sta dando e da ai compatrioti del Bel Paese.

**Fate bene i compiti!**

![](http://www.atomodelmale.it/wp-content/uploads/2011/10/censimento.jpg)Compilare completamente (e sinceramente) il questionario del censimento, oltre ad essere un'obbligo "morale" davanti allo stato che ogni cittadino è tenuto ad adempiere, è sancito come obbligo dal **Decreto Legislativo 322 del 1989** che all'**articolo 7**, rubricato "**Obbligo di fornire dati statistici**", **comma 3** recita :


<blockquote>3. Coloro che, richiesti di dati e notizie ai sensi del comma 1, non li forniscano, ovvero li forniscono scientemente errati o incompleti, sono soggetti ad una sanzione amministrativa pecuniaria, nella misura di cui all’art. 11, che è applicata secondo il procedimento ivi previsto.</blockquote>


Quindi compilando, scientemente o "**di proposito**", il questionario** in maniera errata o incompleta**, si incappa in nella sanzione amministrativa pecuniaria -- una multa -- definita nell'**articolo 11** dello stesso D. Lgs. che, rubricato "**Sanzioni Amministrative**" -- pensa te :P --, sancisce:


<blockquote>Le sanzioni amministrative pecuniarie, di cui all’art. 7, sono stabilite:

nella misura minima di lire quattrocentomila e massima di lire quattromilioni per le violazioni da parte di persone fisiche;
nella misura minima di lire un milione e massima di lire diecimilioni per le violazioni da parte di enti e società.

L’accertamento delle violazioni, ai fini dell’applicazione delle sanzioni amministrative pecuniarie, è effettuato dagli uffici di statistica, facenti parte del Sistema statistico nazionale di cui all’art. 2, che siano venuti a conoscenza della violazione.
Il competente ufficio di statistica redige motivato rapporto in ordine alla violazione e, previa contestazione degli addebiti agli interessati secondo il procedimento di cui agli articoli 13 e seguenti della legge 24 novembre 1981, n. 689, lo trasmette al prefetto della provincia, il quale procede ai sensi dell’art. 18 e seguenti della medesima legge. Dell’apertura del procedimento è data comunicazione all’ISTAT.</blockquote>


Sorvolando sulle procedure di rilevazione dell'illecito -- che sono tutte da dimostrare -- la multa relativa parte **da un minimo di circa 200€** (400.000 Lire) **fino ad un massimo di 2.000€** (4 Milioni di Lire).

**Scadenze**

Riassumendo, il questionario del **censimento è obbligatorio consegnarlo**,** assicurandosi di averlo completato in ogni sua parte** **e di aver compilato correttamente** le informazioni sullo stato di famiglia, sulle persone attualmente presenti nell'abitazione (badanti, coinquilini ecc.) oltre che sulle singole persone del nucleo famigliare.

La **spedizione dei questionari** è tutt'ora in atto, è **iniziata a Settembre ed è prevista fino al 22 Ottobre.**

Ad ogni modo, nel caso non lo abbiate ancora, **è possibile recarsi presso un centro comunale di raccolta** per ritirarne uno.

Rimane sempre valida la** compilazione online** (anche se qualcuno ha ancora [problemi a completare la procedura](http://www.atomodelmale.it/2011/10/09/il-censimento-istat-2011-online-non-funziona)) o la consegna presso **centri comunali di raccolta** o gli** Uffici Postali**.

Infine ricordiamo le** date di scadenza per la consegna** che sono (a seconda dell'ampiezza del comuni di residenza):



	
  * 31 dicembre 2011 - per i comuni con meno di 20.000 abitanti;

	
  * 31 gennaio 2012 - per i comuni tra i 20.000 e il 150.000 abitanti;

	
  * 20 febbraio 2012 - per i comuni con più di 150.000 abitanti.


Quindi, come diceva sempre la maestra delle elementari "**compilate, correttamente e completamente e consegnate entro la scadenza!**".
