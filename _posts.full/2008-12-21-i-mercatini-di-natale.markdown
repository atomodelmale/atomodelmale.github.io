---
author: Il Gorgonauta
comments: true
date: 2008-12-21 20:52:35+00:00
layout: post
link: http://www.atomodelmale.it/2008/12/21/i-mercatini-di-natale/
slug: i-mercatini-di-natale
title: I mercatini di Natale.
wordpress_id: 3563
categories:
- Italia
- Società
tags:
- Natale
---

![mercatiniNatale](http://www.atomodelmale.it/wp-content/uploads/2008/12/kripperlmarkt-1-300x212.jpg)Numerose **piazze e strade di tutta Europa** si riempono in questi giorni di stand e piccole cassette di legno, attirando tra l'altro migliaia di curiosi e visitatori, per vendere souvenir, prodotti alimentari (tipici e non), decorazioni natalizie, oggetti regalo. Insomma di tutto e di più. Una strana malattia contagiosa? No sono i cosiddetti **Mercatini di Natale**, ormai una tradizione consolidata del periodo.

Accanto ad essi si è poi sviluppata tutta una serie di _iniziative parallele_, da servizi di ristorazione veloce a spettacoli, da esibizioni canore, con cori e musiche natalizie, a decorazioni suggestive. Una tradizione antica, sviluppatasi nel mondo germanico/tedesco come dice [wiki ](http://it.wikipedia.org/wiki/Mercatino_di_Natale)(le loro prime traccie risalgono al XIV secolo in Germania e Alsazia con il nome di _Mercato di San Nicola)_ ma che poi ha avuto successo anche in Italia, sopratutto lungo i paesi dell'arco alpino, e in altre nazione europee.

<!-- more -->


Nel  nostro paese noti quelli di Bolzano (in piazza Walther), Bressanone, Brunico o Trento e in Europa quelli di Norimberga, Dresda, Colonia in Germania; Vienna e Innsbruck  in Austria e Strasburgo in Francia. Insomma una manifestazione nel suo complesso affascinante e a tema, da visitare (per chi ne ha il tempo o la fortuna di trovarla nella propria città) e magari anche utile per un trovare un regalo/un pensierino appropriato o dell'ultimo minuto o a buon prezzo.

Il Gorgonauta.
