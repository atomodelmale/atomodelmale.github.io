---
author: Radio Rebelde
comments: true
date: 2017-02-27 20:45:50+00:00
layout: post
link: http://www.atomodelmale.it/2017/02/27/nokia-3310-il-ritorno/
slug: nokia-3310-il-ritorno
title: Nokia 3310. Il ritorno
wordpress_id: 17792
categories:
- Telefonia
tags:
- '3310'
- Nokia
---

![](http://www.atomodelmale.it/wp-content/uploads/2017/02/nokia-3310-300x300.jpg)Sono quelle notizie che ti fanno commuovere, un po' come quando rivedi Titanic.

Ritorna il mitico **Nokia 3310**!

Uscito nel 2000, vendette 126 milioni di pezzi, un device che metteva d’accordo grandi e piccini, grazie soprattutto alle performance della batteria e ad un design che per l’epoca era il più ergonomico. Ma il suo successo fu legato anche, se non soprattutto, al mitico **Snake,** il primo giochino da cellulare ad avere un successo globale.

Il suo erede è stato rilanciato in quattro diversi colori (arancio, giallo, blu e grigio) con le forme leggermente più arrotondate, uno schermo a colori QVGA non touch da 2.4 pollici, con una batteria che dura un mese in standby , il mitico Snake a colori, e avrà anche una nuova versione per Messenger, all'interno della piattaforma InstantGames di Facebook. Prezzo **49 euro**.



La mossa di Hmd, società finlandese dove lavorano diversi ex Nokia, è ovviamente un'operazione puramente di marketing. In Cina ha già debuttato il Nokia 6 , schermo full HD da 5,5 pollici luminoso e colorato al costo di 300 euro + Iva.

Oggetto da collezione per i nostalgici? Non solo, anziani, muratori, stranieri, sembra strano ma c'è chi utilizza il cellulare solo per telefonare e la leggendaria durabilità del 3310 sembra proprio fare al caso loro, senza dimenticare che un secondo cellulare con la batteria "infinità" può servire a tutti.
