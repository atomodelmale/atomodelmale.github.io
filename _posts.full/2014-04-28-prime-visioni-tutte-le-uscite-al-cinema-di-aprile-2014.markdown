---
author: Il Gorgonauta
comments: true
date: 2014-04-28 22:13:28+00:00
layout: post
link: http://www.atomodelmale.it/2014/04/29/prime-visioni-tutte-le-uscite-al-cinema-di-aprile-2014/
slug: prime-visioni-tutte-le-uscite-al-cinema-di-aprile-2014
title: Prime visioni, tutte le uscite al cinema di aprile 2014
wordpress_id: 14449
categories:
- Prime Visioni
---

![the-amazing_spider-man-2](http://www.atomodelmale.it/wp-content/uploads/2014/04/the-amazing_spider-man-2-300x168.png)Spara ragnatele e volteggia per i grattacieli di New York. L'uomo ragno (quello nuovo, interpretato da Andrew Garfield) torna sul grande schermo con il secondo capitolo della saga dedicata al celebre supereroe. Il nostro amazing **Spider Man** deve affrontare questa volta, oltre ai suoi soliti dilemmi interiori ("da un grande potere derivano grandi responsabilità" diceva il caro Tobey Maguire), il temutissimo Electro. Nel mentre dovrà proteggere la sua bella, l'incantevole Gwen, alias Emma Stone.

Nelle librerie di tutto il mondo ha venduto milioni di copie ed ora è pronto a sbancare i botteghini anche al cinema. Si tratta del **Centenario che salto dalla finestra e scomparve**, tratto dall'omonimo romanzo dello scrittore svedese Jonas Jonasson. La pellicola racconta la storia di Allan Karlsson che, dopo una vita lunga e intensa, finisce in una casa di riposo, convinto ormai di essere giunto alla fine dei suoi giorni. Pochi giorni prima del suo centesimo compleanno, l’uomo decide di fuggire dalla sua tediosa quotidianità scappando dalla finestra.

Facendo un salto indietro di una settimana, ecco Johnny Depp nei panni di un importante ricercatore nel campo dell’intelligenza artificiale in **Transcendence**. L'uomo lavora alla creazione di una macchina senziente che combini l’intelligenza collettiva di tutto ciò che è conosciuto con l’intera gamma delle emozioni umane. Ma un gruppo di terroristi contrari alla tecnologia cerca di fermarlo e gli spara. A questo punto l'unico modo per salvarlo è fonderlo con la stessa macchina da lui creata..


Cambiando argomento, due amici di vecchia data, Fioravante e Murray, vista la loro precaria condizione economica, decidono di dedicarsi al mestiere più antico del mondo. Uno diventerà un gigolò, l'altro il suo "procacciatore di donne". Fin qui nulla di particolare, ma se pensate che i due sono interpretati da John Turturro e Woody Allen le risate sono assicurate in **Gigolò per caso**.

Tra le uscite del mese non mancano il biblico diluvio universale (**Noah**, uscita 10 aprile) e la nuova saga in pieno stile "Hunger games" **Divergent** (uscita 4 aprile).![Noah](http://www.atomodelmale.it/wp-content/uploads/2014/04/Noah.jpg)


In conclusione l'elenco completo delle uscite.


** 24 aprile**. The Amazing Spider-Man 2: Il Potere di Electro / La sedia della felicità / Otello / Il centenario che saltò dalla finestra e scomparve / Fuoriscena / In Nomine Satan / Nymphomaniac Vol. II;

**17 aprile**. Space Battleship Yamato / Alla ricerca di Vivian Maier / Rio 2: Missione Amazzonia / Transcendence / Gigolò per caso / Onirica - Field of Dogs / Song 'e Napule / Ti sposo ma non troppo;

**10 aprile**. Nessuno mi pettina bene come il vento / Grand Budapest Hotel / Pulp Fiction / Piccola patria / Barry, Gloria e i Disco Worms / La Boheme - Live Met 2014 / Noah / Coriolanus - National Theatre Live / Un matrimonio da favola / Mister Morgan - Non é mai troppo tardi per ricominciare / Oculus;

**4 aprile**. Father and son / The Special Need / Horse Boy - L'amore di un padre / I corpi estranei / Divergent / Horse Boy - L'amore di un padre / Ghost in the shell - Arise (Parte 1) / Ghost in the shell - Arise (Parte 2) / Ti ricordi di me? / Leave The World Behind / Nottetempo / Nymphomaniac vol. 1 / Il pretore / Tim Hetherington: Dalla Linea Del Fronte.


e il trailer a caso del mese



