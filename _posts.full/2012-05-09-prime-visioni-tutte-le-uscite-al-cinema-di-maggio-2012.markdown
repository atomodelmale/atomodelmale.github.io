---
author: Il Gorgonauta
comments: true
date: 2012-05-09 12:58:49+00:00
layout: post
link: http://www.atomodelmale.it/2012/05/09/prime-visioni-tutte-le-uscite-al-cinema-di-maggio-2012/
slug: prime-visioni-tutte-le-uscite-al-cinema-di-maggio-2012
title: Prime visioni, tutte le uscite al cinema di maggio 2012
wordpress_id: 11572
categories:
- Cinema
- Intrattenimento
- Prime Visioni
---

[![](http://www.atomodelmale.it/wp-content/uploads/2012/05/hunger-games-300x187.jpg)](http://www.atomodelmale.it/wp-content/uploads/2012/05/hunger-games.jpg)Un mese tutto da vivere nei cinema italiani. Ecco alcune delle pellicole in uscita.

**Hunger Games **(1 maggio)

Tratto dall'omonimo racconto di fantascienza, Hunger Games racconta la storia di Katniss, una giovane ragazza di Panem, uno stato che occupa la posizione dell'odierna nord america. Ogni anno ciascuno dei 12 distretti del paese è costretto a mandare un proprio ragazzo/a agli Hunger Games, giochi in cui i concorrenti devono combattere tra loro per sopravvivere e rimanere in vita. Lo stesso destino toccato ora alla giovane Katniss.

**American Pie: Ancora insieme **(4 maggio)

Era il 1999 e quattro ragazzi del liceo (Jim, Oz, Kevin e Finch) promettevano di perdere la verginità prima di entrare al college. Oggi, a 13 anni di distanza, tornano in quella stessa scuola per un raduno tra ex compagni. Negli anni molte cose sono cambiate ma per i quattro amici si presenta l'occasione per rivivere quei fantastici anni, diventati leggenda grazie a una pellicola che ha fatto storia.


**Dark shadows **(11 maggio)

Pirata, investigatore, cappellaio matto. Chi? Johnny Depp, ora nelle vesti di uno sfortunato vampiro : Barnabas Collins. L'uomo ha commesso un errore fatale: spezzare il cuore a Angelique Bouchard, una strega. Che per vendicarsi l'ha trasformato in vampiro e l'ha fatto seppellire vivo. Molti decenni dopo (siamo nel 1972, a due secoli dagli avvenimenti appena citati) la tomba di Barnabas viene inavvertitamente aperta : per il vampiro è ora di tornare in azione e di risollevare le sorti della propria famiglia.

**Quella casa nel bosco** (18 maggio)

Una casa isolata in un bosco, cinque amici in vacanza. Sfondo perfetto per un film horror e di fatto è proprio così: la casa nasconde un lato oscuro pronto a mettere alla prova chiunque varchi la sua soglia.[![](http://www.atomodelmale.it/wp-content/uploads/2012/05/Men-In-Black-III-202x300.jpg)](http://www.atomodelmale.it/wp-content/uploads/2012/05/Men-In-Black-III.jpg)

**Men in Black III**  (25 maggio)

Gli agenti J (Will Smith) e K (Tommy Lee Jones) sono tornati. Compito dell'agente J recarsi nel passato per salvare la vita dell'agente K e preservare il nostro pianeta. Così facendo scoprirà segreti che nessuno ha mai avuto il coraggio di rivelargli.


In conclusione, come tradizione, l’elenco completo delle uscite


**1 maggio**. Hunger Games

**4 maggio**. American Pie: Ancora insieme / Interno giorno / Seafood - Un pesce fuor d'acqua / Gli infedeli / LennoNYC

**11 maggio**. Il richiamo / Dark Shadows / Workers - Pronti a tutto / 100 metri dal paradiso / Tutti i nostri desideri / Chronicle / Disoccupato in affitto / Special Forces - Liberate l'ostaggio / Isole / Napoli 24 / Sister

**18 maggio**. Il pescatore di sogni / La fredda luce del giorno / Quella casa nel bosco / Another Earth / Margin Call

**21 maggio**. Non voglio dormire da solo

**23 maggio**. Molto forte, incredibilmente vicino

**25 maggio**. Men in Black III / Cosmopolis / La fuga di Martha / Killer Joe


e il trailer a caso del mese.



