---
author: Il Gorgonauta
comments: true
date: 2008-07-10 20:37:08+00:00
layout: post
link: http://www.atomodelmale.it/2008/07/10/grazie-liga/
slug: grazie-liga
title: Grazie LIGA.
wordpress_id: 1025
categories:
- Blog
- Musica
tags:
- Concerto
- Firenze
- Ligabue
- Tour
---

Ieri sera allo stadio Artemio Franchi di Firenze Luciano **Ligabue** ha tenuto la seconda tappa del suo tour![](http://www.atomodelmale.it/wp-content/uploads/2008/10/ligabue-287x300.gif) estivo _ElleElle Stadi 2008_. Dopo Milano è stato il turno del capoluogo toscano e nei prossimi giorni toccherà a Bari (12/07), Cosenza (15/07), Roma (18/07), Cagliari (22/07) e Palermo (26/07). Radio Rebelde e il Gorgonauta erano presenti e questo è il mio racconto di un tardo pomeriggio e di una bellissima serata.

Stadio pieno, una folla (non so dire in quanti eravamo) in trepidante attesa pronta a scatenarsi alle prime note del rocker emiliano. Il sole non vuole ardersene e nel frattempo i _Rio_ appaiono sul parco e propongono i propri successi, tra cui _Sei quella per me_. E mentre Radio Rebelde rischia di essere bruciato vivo (  :P ) e una perla di rara bellezza appare tra la moltitudine, il tempo passa  e si avvicina l'ora x ( le 21).

<!-- more -->


Finalmente è Ora, arriva il Liga! La folla si alza e acclama, entusiasta. Pochi minuti e si comincia, la prima canzone è l'indimenticabile _Certe Notti_, cantata a squarcia gola da tutto lo stadio. Ma è solo l'inizio. Nelle 2 ore e passa successive è un alternarsi continuo di emozioni, divertimento e spettacolo tra vecchie glorie (come _Piccola Stella senza Cielo_, _Eri bellissima_, _Vivo Morto o X_, _A che ora è la fine del mondo_, ecc) e i nuovi singoli _Niente Paura_ e_ Il centro del Mondo_. Più volte verso il cielo si alza un'unica grande voce, composta da migliaia di altre piccole voci che assieme si divertono e sognano, mentre tutti cantano o scandiscono il ritmo con il battito delle mani o con le dita rivolta verso l'alto. Il Liga si dà, canta e suona senza tante pause e Il pubblico lo segue.

Sono quasi le 24 ed è ora di salutarsi: con _Buonanotte all'Italia _Liga e i suoi si congedano dalla folla. E' finita, è ora di tornare a casa ma sono state 2 ore fantastiche, piene ed emozionanti, difficilmente ripetibili. Come mai questo cantante attira giovani e meno giovani, uomini e donne e riesce a riempire gli stadi? Provo a dare una risposta : semplicemente con parole semplici e un linguaggio comprensibile (e di tutti perché in italiano) arriva al cuore delle persone, ai loro sentimenti e stato d'animo, tra malinconia e romanticismo, dolore e speranza, senza dimenticare di parlare del nostro paese e delle sue vicissitudini.

Chi non può dire di non avere/aver amato _una piccola stella senza cielo_ oppure di non aver vissuto un momento di dolore o una serata di solitudine?

**Grazie Liga per farci sognare** e far vivere i nostri sogni.

**Grazie Liga per trasformare in musica le emozioni di ogni giorno.**

****Grazie Liga per farci sognare** e sperare, sempre e comunque, nonostante tutto.**

Il Gorgonauta.
