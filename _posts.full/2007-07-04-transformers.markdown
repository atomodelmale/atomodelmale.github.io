---
author: Il Gorgonauta
comments: true
date: 2007-07-04 13:58:13+00:00
layout: post
link: http://www.atomodelmale.it/2007/07/04/transformers/
slug: transformers
title: Transformers.
wordpress_id: 788
categories:
- Azione
- Blog
- Cinema
tags:
- Allspark
- Megan Fox
- Shia LaBeouf
- Transformers
---

Anno: 2007, Usa.
Genere: Fantascienza, azione.
Durata: 135".


**Trama**. Nel pianeta cubico Cybertron da secoli 2 diverse fazioni di **Transformers** si fronteggiano: da una parte gli **Autobots**, capitanati da Optimus Prime, dall'altra i **Decepticons**, guidati da Megatron. Quest'ultimi sono assettati di potere e hanno come obiettivo la conquista dell'universo mentre i primi si oppongono al loro progetto, perseguendo gli ideali della pace e della pacifica convivenza con gli altri esseri che popolano il cosmo. A causa di questa lunga guerra il loro pianeta è distrutto e l'unico modo di ridargli vita è costituito dall'Allspark, un cubo dal quale gli stessi Transformer ricevono energia e quindi vita. Inoltre esso è fonte di un'incredibile potere e averlo nelle proprie mani permetterebbe a una delle 2 fazioni di sopraffare l'altra. Gli  Autobots per molto tempo hanno impedito che l'oggetto finisse nella mani di Megatron ma alla fine per evitare la sua cattura (così come la loro sconfitta) lo hanno lanciato nello spazio. Nel frattempo sulla terra **Sam Witwicky** (Shia LaBeouf), un giovane teenager, è alle prese con i problemi quotidiani della sua età: la ragazza , la scuola, la macchina. Un giorno il padre decide di premiarlo per i suoi risultati scolastici e gli compra un'auto usata. Ma questa si rivelerà l'Autobots BumbleBee, appartenente alla fazione buona dei Transformers e giunto sulla terra alla ricerca dell'Allspark.



<!-- more -->


Non è il solo però, infatti anche i seguaci di Megatron si trovano sul nostro pianeta alla ricerca di un oggetto capace di indicare loro l'esatta posizione dell' Allspark. Questo non è altro che un paio di occhiali posseduti da Sam e di proprietà del suo nonno, Archibald Witwicky, esploratore, che durante una spedizione nel Polo Nord incontrò intrappolato nei ghiacci Megatron, giunto non per caso sulla terra, il quale incise sui suoi occhiali la mappa per trovare il cubo. Sam avrà il compito di salvare il pianeta aiutato dalla bella Mikaela (Megan Fox), sua fiamma dai tempi delle elementari  e dagli Autobots richiamati sulla terra da BumbleBee. Tra loro si instaurerà un rapporto di amicizia e insieme fronteggeranno i perfidi Decepticons (guidati dal loro capo Megatron che nel frattempo si è scongelato) riprendendo così una lotta secolare ma che stavolta minaccia la terra e gli stessi essere umani che l'abitano.![](http://www.atomodelmale.it/wp-content/uploads/2008/10/transformers-300x200.jpg)

**Recensione**. In Clerks 2 l' imbranato cameriere Elias annuncia di aspettare con impazienza il film sui Transformers, i suoi idoli. Ed ecco che quasi un anno dopo il suo desiderio viene nella realtà esaudito: il 28 giugno è uscito nelle sale il film dedicato a questi robot alieni.

Il film nonostante sia lungo più di 2 ore è piacevole e si guarda dall'inizio alla fine. Infatti se la prima parte è dedicata a Sam e ai suoi problemi la seconda viene totalmente occupata dallo scontro tra i transformers buoni e cattivi, con grandi effetti speciali. Elemento comune della pellicola (che poi serve da collante tra una scena e l'altra) è l'ironia o cmq la battuta e in questo caso nessuno si tira indietro , pure i giganteschi esseri robotici non mancano di creare situazioni esilaranti o cmq divertenti. Ma il film non è solo risate ed effetti speciali. La saga dei transformers è infatti basata sull'eterna lotta tra il bene e il male rappresentati in questo caso da Optimus Prime e Megatron. Libertà contro sopraffazione, giustizia contro volontà di imperio. Optimus non manca di farlo notare tramite discorsi ed atteggiamenti e se anche gli essere umani sono una razza tecnologicamente inferiore ritiene che essi meritino di scegliere il proprio destino e di non subire le conseguenze del conflitto robotico.

Tante situazioni, tante **tematiche** che richiamano diverse pellicole. Tra cui ricordiamo **Herbie** il supermaggiolino (Padre e figlio si dirigono a comprare un'auto usata. Riassumendo.._Non è il guidatore a scegliere la macchina ma la macchina scegliere il guidatore_), **Indipendence day** (anche lì alieni cattivoni attaccano la terra e distruggono tutto e tutti ma una piccola schiera di valorosi , comandata dal presidente degli Stati Uniti, si contrappone ad essi), **Men in Black** (in entrambi i casi gli uomini in nero entrano in azione), **Fast and Furios** (auto sportive e belle ragazze),** E.T.** (l'alieno è visto come una minaccia e deve essere protetto e aiutato dal suo amico umano) e infine **Armageddon** solo per citarne alcuni.

![](http://www.atomodelmale.it/wp-content/uploads/2008/10/fox.jpg)Tanti personaggi popolano poi la pellicola. Tra gli autobots vi è Optimus Prime, che assume le forme di un tir, il già citato BumbleBee, che diventa una camaro giallo, Jazz, Ironhide e Ratchet (è il medico del gruppo perciò assume le sembianze di un' ambulanza). Tra i Decepticons oltre al capo Megatron, che assume le sembianze di un F22 ci sono Barricade , capace di trasformarsi in una macchina della polizia, Blackout (aereo da combattimento), Bonecrusher, Brawl, Scorponok (uno scorpione meccanico), Starscream e Frenzy. Anche il campionario umano non è da meno : belle ragazze (come** Megan Fox**, la protagonista femminile), hacker, soldati e per finire persino un vicepresidente.


L'avrete ormai capito, uno dei principali punti di forza di questo film è la **varietà**. Accanto ad esso collochiamo gli effetti speciali (molto belli), la recitazione ed il doppiaggio (ben riusciti) e la colonna sonora fresca della nuova hit dei Linkin ParkWhat I've done. Bravo infine il regista **Michael Bay**, già presente in _Pearl Harbor_ e  _Armageddon_, che stavolta riesci a mixare vari elementi (quello della guerra, dell'amore, dell'ironia ecc) senza dare a uno di essi troppa importanza e a condurre diverse storie parallele (quella di Sam, dei transformer e del governo Usa) unendole nella seconda parte del film. E alla fine anche se i transformers distruggono quasi un intera città senza pare che il mondo ne venga a conoscenza, noi siamo ben lieti di aver assistito a un grande spettacolo, che promette seguiti ancora più entusiasmanti.










Il Gorgonauta.
