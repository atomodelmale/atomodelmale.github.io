---
author: Il Gorgonauta
comments: true
date: 2008-12-07 10:28:24+00:00
layout: post
link: http://www.atomodelmale.it/2008/12/07/prime-visioni-dicembre-2008/
slug: prime-visioni-dicembre-2008
title: 'Prime visioni : dicembre 2008.'
wordpress_id: 3383
categories:
- Blog
- Cinema
- Fantascienza
- Prime Visioni
tags:
- '2008'
- Dicembre
---

Per rimanere in tema con l'ultimo articolo postato ecco a voi le **uscite cinematografiche del mese**, l'ultimo dell'anno 2008. Siamo a **dicembre**, prossimi al Natale e il grande cinema è pronto ad offrire cartoni animati e, commedie, i classici prodotti natalizi, ma anche tanto mistero, suspense e fantascienza. Già in questo **primo fine settimana** (5/12) si contano 13 nuove pellicole nella sale. Ne segnalo ben 5 :![](http://www.atomodelmale.it/wp-content/uploads/2008/12/tornoaviveredasolo.jpg)



	
  * **_Passengers - Mistero ad alta quota_**. Un aereo precipita misteriosamente ed una giovane psicoterapeuta, interpretata da Anne Hathaway, viene chiamata  per fornire il proprio aiuto e supporto ai pochi superstiti, i quali però sembrano nascondere una verità diversa su quanto accaduto.

	
  * _L'ospite inatteso_. Un professore universitario dopo la perdita della moglie trascorre in solitudine la propria esistenza ma una volta chiamato a New York per un convegno scoprirà che il suo appartamento è abitato da 2 immigrati clandestini.

	
  * _Saw V_. L'eredità di Jigsaw continua tramite i suoi fedeli successori, in questo nuovo capitolo l'investigatore Mark Hoffman.

	
  * _The Millionaire_. Cosa non si fa per amore? Un ragazzo indiano per conquistare la propria amata gioca a _Chi vuole essere milionario?_ nonostante sia analfabeta. Ma dopo la vittoria viene accusato di aver barato nel gioco.

	
  * _Torno a vivere da solo_.  Infine Jerry Calà propone il sequel del film cult degli anni 80 _Vado a vivere da solo_.


<!-- more -->


Nel **secondo week end** (12/12) escono l'atteso **_Ultimatum alla Terra_**, remake dell'omonima pellicola del 1951, con Keanu Reeves nei panni dell'alieno Klaatu giunto sul nostro pianeta per lanciare un monito : o cambiamo o verremo annientati, e _Come Dio comanda_, rappresentazione di un problematico rapporto tra padre e figlio. Regia firmata Gabriele Salvatores.

![](http://www.atomodelmale.it/wp-content/uploads/2008/12/madagascar2.jpg)**Il terzo venerdì** (19/12) potrete vedervi _Madagascar 2_ con le ultime avventure di Alex, Marty, Gloria e Melman, giunti questa volta in una riserva della Africa sub sahariana. Ma anche _Natale a Rio_, con De Sica e la sua allegra combriccola, e soprattutto **_Il cosmo sul Comò_**, il nuovo film del simpaticissimo e collaudato trio Aldo Giovanni e Giacomo. Senza dimenticare il fantastico _Ember la città di luce_, il sentimentale _Come un uragano_ con Richard Gere e il drammatico _Il bambino con il pigiama a righe_, storia di un'amicizia tra 2 bambini, uno tedesco l'altro rinchiuso in un campo di concentramento, durante il secondo conflitto mondiale.

Santo Stefano ossia **l'ultimo fine settimana disponibile **(26/12) offre **_The Spirit_**, trasposizione cinematografica dell'omonimo fumetto con un cast d'eccellenza per quanto riguarda il gentil sesso femminile (Eva Mendes e Scarlett Johansson). Rimanendo in tema infine abbiamo _La duchessa_ con l'ex piratessa (?) Keira Knightley nei panni appunto di una duchessa di fine 700 al centro della vita politica e sociale dell'epoca.

Chiudo come sempre con l**'elenco completo delle uscite**. Ma voi cosa andrete a vedere?

5 dicembre. Diari / La coniglietta di casa / L'ospite inatteso / Io non ci casco / Stella / Racconto di natale / Torno a vivere da solo / Passengers - Mistero ad alta quota / Saw V / Un attimo sospesi / Ossidiana / La felicità porta fortuna / The Millionaire.

12 dicembre. _Ultimatum alla terra / L'albero dei limoni / Stare fuori / Come Dio comanda_.

19 dicembre. Il bambino con il pigiama a righe / Natale a Rio / Madagascar 2 / Baby Love / Il cosmo sul comò / Ember la città di luce / Come un uragano.

26 dicembre. _The Spirit  / La duchessa_.

Il Gorgonauta.
