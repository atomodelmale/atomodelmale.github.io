---
author: Il Gorgonauta
comments: true
date: 2011-10-24 18:11:03+00:00
layout: post
link: http://www.atomodelmale.it/2011/10/24/sarkozy-e-merkel-se-la-ridono-di-berlusconi-e-dellitalia/
slug: sarkozy-e-merkel-se-la-ridono-di-berlusconi-e-dellitalia
title: Sarkozy e Merkel se la ridono. Di Berlusconi e dell'Italia.
wordpress_id: 10713
categories:
- Italia
- Notizie
tags:
- Europa
- Sarkozy
- Silvio Berlusconi
---

[![](http://www.atomodelmale.it/wp-content/uploads/2011/10/merkel_sarko_ridono_berlusconi-300x155.jpg)](http://www.atomodelmale.it/wp-content/uploads/2011/10/merkel_sarko_ridono_berlusconi.jpg)E' domenica sera e a Bruxelles parlano in conferenza stampa **Angela Merkel** e **Nicolas Sarkozy**. I cronisti pongono loro una domanda sull'affidabilità di Berlusconi, per tutta risposta i 2 si scambiano sorrisi e si mettono a ridere insieme a tutta la sala stampa.

Poi la risposta del presidente francese : ""Abbiamo fiducia nel senso di responsabilità dell'insieme delle autorità italiane, politiche, finanziarie ed economiche".

L'episodio, definito solo un equivoco da fonti governative tedesche, scatena tuttavia in Italia un vespaio di polemiche. Sono infatti in molti a non vedere nulla di divertente nel sorriso di compatimento che si scambiano i 2 leader europei.

Se Berlusconi afferma che nessuno in Europa è in grado di dare lezioni, il nostro Ministro degli Esteri parla di un atteggiamento inopportuno da parte del presidente francese.


Le opposizioni da parte loro chiedono le dimissioni di Berlusconi e parlano di un paese ormai sconsiderato la burla di tutta l'Europa.

Ma si tratta solo di un equivoco? Di allusioni e polemiche prive di qualsiasi fondamento? E' possibile.

Come è possibile che i sorrisi e le risate che si sono scambiati i 2 leader europei dimostrino quanto sia bassa a livello internazionale la considerazione del nostro paese. Perchè se all'estero ci ridono dietro ormai non c'è neanche più il bisogno di farlo solo alle nostre spalle.
