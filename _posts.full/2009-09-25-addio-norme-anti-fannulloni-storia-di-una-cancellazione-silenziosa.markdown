---
author: Il Gorgonauta
comments: true
date: 2009-09-25 15:45:27+00:00
layout: post
link: http://www.atomodelmale.it/2009/09/25/addio-norme-anti-fannulloni-storia-di-una-cancellazione-silenziosa/
slug: addio-norme-anti-fannulloni-storia-di-una-cancellazione-silenziosa
title: Addio norme anti-fannulloni. Storia di una cancellazione silenziosa?
wordpress_id: 5671
categories:
- Governo
- Italia
- Legge
tags:
- Brunetta
- Fannulloni
- Pubblica Amministrazione
---

![Brunetta](http://www.atomodelmale.it/wp-content/uploads/2008/10/brunetta2-799554.jpg)Tanto clamore (e polemiche) aveva suscitato la **crociata Anti-fannulloni** del ministro per la Pubblica Amministrazione R.**Brunetta**. Ma oggi la rivoluzione del pubblico impiego potrebbe essere oramai un ricordo, una rivoluzione cancellata da un decreto legge estivo (tradottosi nella legge 102/2009) passato senza tanto clamore per le aule parlamentari. Esultano così i sindacati, mentre il governo minimizza. Secondo quest'ultimo infatti poco nella sostanza è in realtà mutato.

La modifica principale riguarda le** fasce di reperibilità**. Mentre prima queste erano state estese a tutta la giornata con l'esclusione di una sola ora  di "libera uscita" (dalle 13 alle 14) ora le stesse sono state ripristinate nelle vecchia formula delle 4 ore giornaliere (ossia dalle 10-12 e dalle 17 alle 19) durante le quali appunto si potrà ricevere la "sgradita" visita fiscale.

Su altri aspetti della contestata normativa anti-fannulloni e sulla loro effettiva scomparsa invece è scontro tra sindacati e ministero. Secondo i primi infatti addio ad alcune **penalizzazioni economiche** ai lavoratori in malattia (come una minore indennità) e **certificazione medica** riaffidata al medico convenzionato.

<!-- more -->


Di tutta un'altra opinione invece il ministero che nega tali cambiamenti ma ricorda anche che questi ultimi aspetti (trattenute economiche e certificazioni mediche) saranno presto gestiti online dall'Inps e quindi uniformati al settore privato.

Sulla ragione di questa imprevisto e apparente ritorno sui propri passi i sindacati non hanno alcun dubbio : troppo evidente l'**incostituzionalità** del testo normativo. E se quest'ultimi lamentano l'assenza di concrete novità nel settore del pubblico impiego e la mancata soluzione dei suoi reali problemi, non dimenticano di lanciare un ultimo quesito polemico : perchè a questa notizia è stata data così poco pubblicità? Ennesimo caso, forse, di informazione imbavagliata.
