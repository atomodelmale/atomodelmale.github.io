---
author: Radio Rebelde
comments: true
date: 2010-01-06 11:29:35+00:00
layout: post
link: http://www.atomodelmale.it/2010/01/06/il-serale-di-amici-9-iniziera-il-17-gennaio-2010/
slug: il-serale-di-amici-9-iniziera-il-17-gennaio-2010
title: Il Serale di Amici 9. Inizia il 17 gennaio 2010.
wordpress_id: 6393
categories:
- Giovani
- Italia
- Serie e Programmi TV
tags:
- '2010'
- Amici
---

![](http://www.atomodelmale.it/wp-content/uploads/2010/01/Amici-serale_logo-300x240.jpg)Dal 17 gennaio 2010, a seguire ogni domenica, riprenderà il serale di **Amici**, il talent show di Maria De Filippi, arrivato alla sua nona edizione.

Quest'anno ci saranno** nuove regole** per arrivare al serale. Abolito il televoto. Dopo anni di dibattiti e di lamentele varie da parte di tutti, finalmente la produzione ha deciso che il televoto non sarà legato all’entrata al serale, a parte per il primo in classifica, Matteo il tenore, che vi è entrato di diritto. Il televoto tornerà invece durante il serale. Per gli altri 13-14 allievi, questo numero è ancora imprecisato perchè dipenderà dalle puntate che Mediaset richiederà, ci sarà un esame con una super Commissione.<!-- more -->



Per quanto riguarda l'edizione di quest'anno, a parer mio, sembra meno interessante rispetto a quelle degli anni passati in quanto il programma sembra aver raggiunto la saturazione. Anche le liti tra/con i professori sembrano non attirare più il pubblico.

Gli stessi concorrenti sembrano ricordare quelli della passata stagione. Loredana ed Emma ricordano tantissimo Alessandra, la storia tra Elena e Enrico quella tra Luca e Alice per non parlare di Rodrigo che si è presentato allo stesso modo di Pedro (a riguardo la sua entrata è più che sospetta, non tanto per la bravura indiscutibile ma farlo entrare all'ultima puntata per evitargli 4 mesi di trasmissione non mi sembra molto giusto almeno nei confronti degli altri ragazzi).

La stessa novità del tenore Matteo a mio avviso col serale andrà via via scemando. La vera rivelazione sarà Pierdavide che ha mostrato una capacità di scrittura e una originalità davvero rare nel panorama musicale italiano.
