---
author: Il Gorgonauta
comments: true
date: 2010-02-12 12:47:28+00:00
layout: post
link: http://www.atomodelmale.it/2010/02/12/james-camerons-avatar-il-gioco/
slug: james-camerons-avatar-il-gioco
title: 'James Cameron''s Avatar: Il Gioco.'
wordpress_id: 6665
categories:
- Videogiochi
tags:
- Avatar
- James Cameron
---

**Soldato scelto Ryder**.[![](http://www.atomodelmale.it/wp-content/uploads/2010/02/Avatar-il-gioco2-189x300.jpg)](http://www.atomodelmale.it/wp-content/uploads/2010/02/Avatar-il-gioco2.jpg)

Alcuni anni prima che Jake Sully metta "piede" sul pianeta Pandora il soldato scelto **Ryder** giunge sull'omonimo pianeta alieno popolato dai nativi Na’vi in virtù del suo particolare DNA compatibile con gli **Avatar**, creature ibride nate da un incrocio genetico tra uomini e Na’vi.

Ryder, chiamato subito a rapporto, ha il compito di scoprire un pericoloso **traditore** che si nasconde tra gli umani e aiuta la popolazione locale, trasmettendogli preziose informazioni.

**Buoni o cattivi?**

Una volta individuato il traditore il giocatore, nei panni di Ryder, si troverà di fronte alla prima svolta importante del videogioco ossia scegliere se restare tra gli umani o schierarsi con i Na’vi. Obbiettivo comune delle 2 fazioni rintracciare il **pozzo delle anime dormienti**: chi lo controlla infatti sarà in grado di uscire vittorioso dal conflitto.

Se distruggere o salvare il pozzo è una** scelta** che spetta al giocatore, quest'ultima comunque non darà vita 2 campagne distinte ma ad una sola, da rigiocare fin dall'inizio nel caso in cui si vogliano provare entrambi le esperienze.

<!-- more -->


**Esplorando Pandora**.

Uomo o Na’vi che sia il giocatore sarà così chiamato ad esplorare il pianeta **Pandora** alla ricerca del pozzo, esplorando diversi luoghi densi di pericoli. Ryder dovrà vedersela con una popolazione, una flora e una fauna ostile, l'avatar con la superiorità tecnologica degli umani. Il primo armato di potenti armi da fuoco, il secondo di archi, spade e frecce (ma con una maggiore potenza fisica).

[![](http://www.atomodelmale.it/wp-content/uploads/2010/02/Avatar-il-gioco-300x144.jpg)](http://www.atomodelmale.it/wp-content/uploads/2010/02/Avatar-il-gioco.jpg)

L'esplorazione del Pianeta si rivela uno degli elementi più suggestivi e spettacolari dell'intero videogioco, con diverse **mappe** tutte esplorabili completamente, e offre la visione di affascinanti paesaggi,da fitte giungle a montagne sospese.

**Abilità e mezzi**.

Ogni mappa richiederà il completamento di numerose **missioni**, quella principale e quelle secondarie, per poter progredire nella storia. Si potrà girovagare per esse a piedi, tramite teletrasporto o speciali veicoli/animali (rispettivamente se siamo l'umano o l'avatar) terrestri e aerei.

[![](http://www.atomodelmale.it/wp-content/uploads/2010/02/Avatar-il-gioco3-209x300.jpg)](http://www.atomodelmale.it/wp-content/uploads/2010/02/Avatar-il-gioco3.jpg)Il personaggio scelto potrà inoltre accumulare esperienza e migliorare, potendo così disporre di corazze più robuste, armi più potenti e maggiori **abilità**. Queste ultime potranno essere sfruttate nei** combattimenti**, permettendo così una loro maggiore dinamicità e diversità.

**Pandorapedia**.

Esplorando Pandora si potrà inoltre analizzare la sua **fauna** o flora, grazie ad uno speciale scanner. Il videogioco dispone di una propria **enciclopedia**, chiamata appunto Pandorapedia, in grado di fornire curiose e divertenti informazioni sul pianeta alieno.

Ottimo strumento per chi, visto o meno il film, vuole approfondire la propria conoscenza del pianeta pandora.

**Risiko!**

Infine un piccolo accenno ad un piccolo **gioco secondario,** chiamato Conquista, di _James Cameron's Avatar: Il Gioco_.

Visualizzata una rappresentazione tridimensionale del pianeta, suddivisa in molteplici territori rossi o blu (rosso territori in mano agli Umani, blu in mano ai Na’vi), sarà compito del giocatore conquistarla **territorio** per territorio, strappandola al nemico, turno dopo turno, proprio come nel famoso gioco da tavolo. Con grande attenzione ad un saggio e bilanciato uso delle risorse a propria disposizione.
