---
author: Il Gorgonauta
comments: true
date: 2010-05-07 07:00:38+00:00
layout: post
link: http://www.atomodelmale.it/2010/05/07/wwf-la-festa-delle-oasi-triplica/
slug: wwf-la-festa-delle-oasi-triplica
title: 'Wwf, la Festa delle Oasi triplica. '
wordpress_id: 7374
categories:
- Ambiente
- Animali
- Festività
- Italia
- Natura
tags:
- Emilia-Romagna
- Manifestazione
- Oasi
- Wwf
---

La tradizionale manifestazione primaverile del **Wwf**, la **Festa delle Oasi**, in occasione del ventennale dell'iniziativa , triplica. Per 3 domeniche di maggio consecutive (il 9, il 16 e il 23 maggio) il Wwf apre al pubblico **gratuitamente **cento oasi naturalistiche sparse per tutto il territorio nazionale.

[![](http://www.atomodelmale.it/wp-content/uploads/2010/05/oasi-ghirardi-300x219.jpg)](http://www.atomodelmale.it/wp-content/uploads/2010/05/oasi-ghirardi.jpg)In **Emilia Romagna** le oasi interessate sono 9 :

**1.Ca Brigida**, un'area piena di specie animali e vegetali;
**2.Villa Romana di Russi**, un punto di incontro tra storia e natura;
**3.Montovolo**, un vasto bosco dove nidificano molte specie di rapaci;
**4.Sassoguidano**, il regno della biodiversità;
**5.Ghirardi** (qui sulla sinistra), ricca di paesaggi non ancora contaminati dall'uomo;
**6.Marmirolo**, luogo di nidificazione, sosta e riproduzione di molti uccelli;
**7.La Francesa**, un insieme di ambienti naturali e seminaturali protetti dall'uomo;
**8.Ex risaie di Bentivoglio**, un progetto di recupero ambientale realizzato con successo;
**9.Dune fossili di Massenzatica**, L'ultimo relitto di un'antica linea dunale  costiera.

Oltre alla possibilità di passeggiare tra la **natura** incontaminata e di osservare molte specie animali e vegetali nel loro habitat naturale, la manifestazione si compone di numerose iniziative collaterali come spettacoli, percorsi sensoriali, concerti, mercatini e pic-nic. Ma anche liberare animali curati nelle oasi del Wwf. Un modo diverso e affascinante di trascorrere la domenica, lontana dal traffico, dal rumore e dal caos della città.<!-- more -->



A sostegno dell'iniziativa sarà possibile, dal 3 al 23 maggio, o inviare un **sms** al 45508 (costo 2 euro da cellulari Tim, Vodafone, 3 e Wind) oppure chiamare lo stesso numero da rete fissa Telecom Italia (costo 5 euro). Altrimenti fare una **donazione** in uno degli oltre 7.800 sportelli Bancomat del Gruppo UniCredit.

Anche la** Rai **tra il 10 e il 16 maggio dedicherà uno spazio alla manifestazione, con spot, approfondimenti e servizi dalle Oasi. Domenica 16 maggio andrà poi in onda una puntata Tgr Rai "Speciale Oasi", con collegamento  dall'Oasi Saline di Trapani e l'intervento del Ministro dell'ambiente S.Prestigiacomo.

Un'iniziativa infine che si colloca in un momento speciale : il 2010 è l'anno della **biodiversità**, sempre a rischio e in pericolo come dimostrato dal recente disastro petrolifero al largo delle coste della Louisiana.

Maggiori informazioni sono disponibili sul sito internet del [wwf](http://www.wwf.it/client/render.aspx).
