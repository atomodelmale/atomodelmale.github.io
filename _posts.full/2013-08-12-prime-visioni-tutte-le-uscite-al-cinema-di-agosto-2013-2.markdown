---
author: Il Gorgonauta
comments: true
date: 2013-08-12 08:15:43+00:00
layout: post
link: http://www.atomodelmale.it/2013/08/12/prime-visioni-tutte-le-uscite-al-cinema-di-agosto-2013-2/
slug: prime-visioni-tutte-le-uscite-al-cinema-di-agosto-2013-2
title: Prime visioni, tutte le uscite al cinema di agosto 2013
wordpress_id: 13688
categories:
- Prime Visioni
---

![la-notte-del-giudizio-locandina](http://www.atomodelmale.it/wp-content/uploads/2013/08/la-notte-del-giudizio-locandina-300x190.jpg)Dopo Due single a nozze, Owen Wilson e Vince Vaughn tornano insieme sul grande schermo con **Gli stagisti**. I due interpretano Billy e Nick, due stagisti di Google alla ricerca dell'assunzione. Per riuscirci dovranno battere una folta schiera di sfidanti, molto più tecnologici e giovani di loro. La pellicola è uscita l'1 agosto. In sua compagnia ecco** La notte del giudizio**, 12 ore un cui, in un'America devastata dalla criminalità e da carceri sovraffollate, ogni crimine è permesso.

Saltando al giorno di Ferragosto, al cinema esce **Kick-Ass 2**. Hit Girl e il giovane vigilante Kick-Ass continuano la loro lotta contro il crimine, mettendo insieme una squadra di supereroi. Nel frattempo Red Mist sta meditando la sua vendetta..

Parlando di ritorni, ecco, il 22 agosto, l'uscita di** Red 2**. Gli attempati ex agenti della Cia capitanati da Bruce Willis tornano sul grande schermo per rintracciare un ordigno nucleare scomparso. Ma non sono i soli. Gli spettatori potranno seguire le avventure dei mostri di Monsters &amp; Company quando ancora frequentavano l'università per imparare a spaventare i bambini . Benvenuti alla **Monsters University**. Gran finale con **L'Evocazione - The Conjuring**, storia di due investigatori del paranormale alle prese con il caso più terrificante della loro vita.


Il mese si chiude con l'uscita di **Shadowhunters: Città di ossa**, il primo episodio della saga fantasy che ha già conquistato milioni di lettori in tutto il mondo. Lily Collins è Clary, una quindicenne  che insieme all'amico Simon decide una sera di recarsi al Pandemonium, il locale più trasgressivo di New York. Qui i due assistono a un efferato assassinio a opera di un gruppo di ragazzi completamente tatuati e armati fino ai denti. Quella sera Clary, senza saperlo, ha visto per la prima volta gli Shadowhunters, i guerrieri che combattono per liberare la Terra dai demoni. Quest'incontro è destinato a cambiargli la vita..![elysium-firstposter](http://www.atomodelmale.it/wp-content/uploads/2013/08/elysium-firstposter-202x300.jpg)

Se amate le risate, ecco invece **Comic Movie**, "la più grande commedia di tutti i tempi". Nel cast, tanto per citarne alcune, Emma Stone, Elizabeth Banks, Naomi Watts e Kristen Bell. Per chi vuole viaggiare nello spazio, sul grande schermo esce **Elysium**. Nel futuro, una ristretta élite di ricchi vive in una stazione spaziale orbitante , detta Elysium; il resto dell'umanità vive in miseria sulla Terra. Il fragile equilibrio viene messo in pericolo da Max (Matt Damon), che, pur di salvarsi la vita, è pronto a infrangere ogni regola.


In conclusione, come tradizione, l'elenco completo delle uscite


**1 agosto**. Gli stagisti / Esp 2 - Fenomeni paranormali / La Notte del Giudizio / Paura e desiderio / Una spia al liceo / The Resurrection of Tony Gitone;

**8 agosto**. Io sono tu / Body Language / Drift - Cavalca l'onda;

**15 agosto**. Kick-Ass 2 / Apache / Open Grave;

**22 Agosto**. L'Evocazione - The Conjuring / In Another Country / Fiabeschi torna a casa / Turbo / Monsters University / Red 2;

**29 Agosto**. Starbuck - 533 figli e non saperlo / In Trance / Elysium / Una canzone per Marion / Comic movie / La variabile umana / Foxfire - Ragazze cattive / A Royal Affair / Shadowhunters: Città di ossa.


e il trailer a caso del mese



