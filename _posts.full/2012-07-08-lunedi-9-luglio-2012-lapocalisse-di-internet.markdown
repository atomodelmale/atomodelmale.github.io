---
author: Radio Rebelde
comments: true
date: 2012-07-08 09:07:41+00:00
layout: post
link: http://www.atomodelmale.it/2012/07/08/lunedi-9-luglio-2012-lapocalisse-di-internet/
slug: lunedi-9-luglio-2012-lapocalisse-di-internet
title: Lunedì 9 Luglio 2012. L'apocalisse di Internet.
wordpress_id: 11808
categories:
- Internet
- Tech &amp; Hacks
tags:
- DNSChanger
- Malware
---

[![](http://www.atomodelmale.it/wp-content/uploads/2012/07/dnscharger-un-pericoloso-malware-300x213.jpg)](http://www.atomodelmale.it/wp-content/uploads/2012/07/dnscharger-un-pericoloso-malware.jpg)Da lunedì 9 luglio 2012 migliaia di persone perderanno l’accesso a Internet a causa di **DNSChanger**, un malware che ha già colpito numerosi PC e il cui server verrà staccato tra pochi giorni per dire definitivamente addio a questa minaccia portata da una pericolossima centrale di hacker che opera dalla Russia agli Stati Uniti.

Secondo le stime dell'FBI saranno circa** 277 mila i pc** che domani perderanno la connessione Internet a mezzogiorno ora americana (costa est, quindi le 18 italiane).

Neppure la sempre più grande tribù dei Macdotati potrà ritenersi al sicuro. I computer Apple, si sa, sono molto meno esposti dei cugini rivali che girano su Windows agli attacchi dei pirati. E invece stavolta il virus è pronto colpire non solo i pc Windows e i computer della Mela ma perfino gli iPad, gli iPhone e i tablet di tutti i tipi.



Non si tratta però di un 'semplice' virus che si attacca ai nostri pc. In questo caso il malware viene chiamato DnsChanger perché cambia appunto l'indirizzo Dns: in pratica il computer colpito naviga su un Internet parallelo disegnato dagli hacker in cui i siti non sono quello che appaiono.

Non si sa ancora, infatti, cosa accadrà quando l’FBI spegnerà i server temporanei allestiti per questo malware: chi si ritroverà tagliato fuori da Internet, probabilmente non capirà il perché e procederà sicuramente a una formattazione del PC alla cieca dopo aver notato il problema.

La prevenzione è come sempre l’arma più efficace per sventare la minaccia. Basta un semplice test su un sito predisposto per l'occasione (la cui pagina italiana è curata da Telecom ed è raggiungibile a [quest'indirizzo](http://www.dns-ok.it/)), per scoprire se il pc o il Mac è infetto o meno. Se il sito si illumina di verde vuol dire che il computer è pulito.

Altrimenti in rete sono disponibili una serie di tool e software che permettono di ripulire il computer infetto. Ma nessuno sa ancora calcolare con esattezza quanti pc potranno essere colpiti dal blackout.
