---
author: thesave
comments: true
date: 2011-03-28 22:16:58+00:00
layout: post
link: http://www.atomodelmale.it/2011/03/29/rango/
slug: rango
title: Rango
wordpress_id: 9310
categories:
- Animazione
---

Deserto del Mojave, un eroe senza nome.

**Polvere, cactus e pistole**

![](http://www.atomodelmale.it/wp-content/uploads/2011/03/Rango_locandina-202x300.jpg)Non si tratta di un film apocrifo di Sergio Leone, ma dell'ultima fatica del inaspettato duo **Verbinski**-IL&M (alias **Industrial Light and Magic**).

Per la cronaca, il primo -- che di nome fa Gore -- è il **registra** della trilogia di **Pirati dei Caraibi**, la seconda è la -- pluridecorata -- compagnia di effetti speciali fondata da **George** **Lucas**, per la prima volta impegnata in un film d'animazione.

Se la **location** del film ricalca ambienti ed atmosfere tipiche delle pellicole di **Leone** a Ford, i personaggi sembrano presi dalla migliore tradizione Disney, a cominciare dal protagonista, **Rango**, un allampanato **camaleonte** un po' **schizofrenico** e col **pallino** **per la recitazione**.

La sua avventura comincia in un terrario su una macchina che attraversa il **Mojave **(California). Rango si chiede **quale sia la propria avventura** e soprattutto **quale ruolo** deve interpretare.

![](http://www.atomodelmale.it/wp-content/uploads/2011/03/Rango_Banner-150x98.jpg)Un provvidenziale scossone fa sobbalzare il terrario, che impatta sul riarso asfalto, andando in mille pezzi.

Da questo momento inizia una pazza **avventura a metà tra il reale e l'onirico** -- firma d'autore di Verbinski -- che porterà il povero ed assetato camaleonte alla cittadina di **Dust** -- letteralmente: "polvere" --, diventandone lo **sceriffo**.

Contro qualsiasi pronostico, Rango dovrà guidare un'eterogenea squadra di soccorso per **salvare dalla siccità incombente** sui cittadini, trovando così la propria strada.

**Capitan Jack Rango**

![](http://www.atomodelmale.it/wp-content/uploads/2011/03/rango_prima-immagine-202x300.jpg)

Alla sua prima prova d'animazione, Verbinski va sul sicuro, ritornando a lavorare con una cara vecchia conoscenza: benché sia rivestito da squame multicolori, Rango lascia trasparire la **strampalata** e dirompente **personalità** di **Johnny** -- Captain Sparrow -- **Depp**, che ne doppia la versione originale, portando al personaggio tutto il **non-sense, l'antieroismo e l'eccentricità dell'amato pirata**.

Il resto lo fanno le magnifiche ambientazioni, la coinvolgente -- e mai scontata -- colonna sonora, insieme ad un buon assortimento di personaggi di contorno a metà tra la **macchietta cartonata** e il **vissuto caratterista**.

Concludendo, un'ottima prova d'autore sia da parte di Verbinski che per la IL&M nel confezionare **un film d'animazione che piacerà a tutta la famiglia**, dai bambini affamati di eroi alla Toy Story, ai più grandi che non potranno non amare i continui riferimenti -- **Clint in primis **-- ai grandi classici western.
