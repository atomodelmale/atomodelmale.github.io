---
author: Il Gorgonauta
comments: true
date: 2010-03-29 12:43:23+00:00
layout: post
link: http://www.atomodelmale.it/2010/03/29/ligabue-il-nuovo-album-uscira-a-maggio-intanto-ecco-le-date-del-tour-estivo-2010/
slug: ligabue-il-nuovo-album-uscira-a-maggio-intanto-ecco-le-date-del-tour-estivo-2010
title: Ligabue, il nuovo album uscirà a maggio. Intanto ecco le date del tour estivo
  2010.
wordpress_id: 7059
categories:
- Italia
- Musica
tags:
- Ligabue
- Tour
---

**[![](http://www.atomodelmale.it/wp-content/uploads/2010/03/Ligabue-226x300.jpg)](http://www.atomodelmale.it/wp-content/uploads/2010/03/Ligabue.jpg)Luciano Ligabue**, a 2 anni dall'ultimo tour negli stadi italiani e dalle ultime 2 raccolte ufficiali (Primo e Secondo tempo), tornerà a far parlare di sè questa primavera, con l'uscita, datata **7 maggio 2010**, di un nuovo **album** di inediti.

Del **titolo** e della tracklist del nuovo album si conosce ancora poco, per il momento Ligabue ha reso disponibile solo il testo del primo **singolo**, intitolato _Nel Tempo_.

Tuttavia sono state rese note le date del** tour **che il rocker di Correggio compirà negli stadi italiani quest'estate per promuovere il nuovo disco. Si comincia il **9 luglio** all'olimpico di **Roma** per poi proseguire a **Firenze **il **13 luglio** allo stadio Artemio Franchi.

Il **16 luglio **toccherà allo stadio San Siro a** Milano** ospitare Ligabue mentre il **20 luglio** il rocker italiano sarà a **Padova **allo stadio Euganeo. Sarà poi Messina ad accogliere il **24 luglio** allo stadio San Filippo l'ultima data del tour 2010.

Le **prevendite **dei concerti per gli iscritti al fan club sono già cominciate (dalle ore 11 di venerdì 26 marzo) mentre per per i non iscritti saranno disponili da oggi alle 15 (già dalle 11 di ieri invece su Ticketone). Per la data di Messina invece le prevendite incominceranno per gli iscritti oggi a partire dalle ore 11 mentre gli altri dovranno aspettare le 15 di domani (le 9 su Ticketone).

<!-- more -->


Ligabue inoltre sarà al **cinema** il** 15 aprile** con il** _LigabueDay_**. Le sale cinematografiche che aderiranno all'iniziativa infatti proietteranno **Olimpico 2008**, l'ultimo concerto del rocker di Correggio tenuto allo stadio Olimpico di Roma il 18 luglio 2008. La proiezione sarà preceduta da una video-presentazione dello stesso Ligabue e sarà presentato (in anteprima) il nuovo singolo_ Nel tempo_.

L'atomo rimarrà sintonizzato sull'argomento per scoprire i cinema aderenti all'iniziativa.


