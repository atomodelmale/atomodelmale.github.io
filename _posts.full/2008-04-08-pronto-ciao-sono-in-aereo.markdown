---
author: Il Gorgonauta
comments: true
date: 2008-04-08 13:31:03+00:00
layout: post
link: http://www.atomodelmale.it/2008/04/08/pronto-ciao-sono-in-aereo/
slug: pronto-ciao-sono-in-aereo
title: Pronto? Ciao, sono in aereo..
wordpress_id: 986
categories:
- Notizie
- Trasporti
tags:
- Aereo
- Cellulari
- Tech &amp; Hacks
- Telecomunicazioni
- Volo
---

[![](http://www.atomodelmale.it/wp-content/uploads/2008/04/aereo4-300x225.jpg)](http://www.atomodelmale.it/wp-content/uploads/2008/04/aereo4.jpg)Fino ad oggi appena salito in **aereo** una delle prime cose da fare era spegnere il cellulare a causa di possibili interferenze, create dalle onde radio dei **telefonini**, con la strumentazione di bordo e conseguente eventuale pericolo per i passeggeri e per il mezzo di trasporto.

Ma tra pochi mesi, per la precisazione 6, quello che fino a ad ora era un divieto sparirà per la gioia di alcuni e la rabbia di altri.

Se infatti saranno felici coloro che senza cellulare acceso non possono stare molti altri inveiranno contro questa decisione, che li priva nei cieli di tranquillità e pace.

C'è già infatti chi richiede cabine per poter telefonare senza disturbare i restanti passeggeri mentre la stessa commissione europea, la quale ha dato il via libera alle norme per il futuro servizio e 6 mesi agli Stati Membri per recepirle, ha esortato le compagnie aeree a prendere misure idonee a evitare di infastidire i restanti viaggiatori.

<!-- more -->


Occorrono tuttavia alcune precisazioni : questa novità sarà disponibile solo per i **voli europei** (in Usa ancora non  è possibile) e il telefonino potrà essere acceso solo raggiunta l'altitudine di crociera (3.000 metri) mentre permane il divieto durante l'atterraggio e il decollo. Ancora solo i cellulari dotati di Gsm di seconda generazione potranno beneficiare di questo privilegio.

Ma come potrà essere possibile tutto questo? Negli aerei sarà presente un trasmettitore o una rete cellulare che una volta in quota sarà accesa e metterà i telefoni in contatto con un satellite il quale invierà il segnale a terra evitando così un contatto diretto tra il suolo e l'aeromobile (cosa che crea il pericolo sopra citato). Il pilota comunque potrà interrompere il servizio in caso di problemi o di turbolenze.

Resta il nodo dei **costi** (troppo alti frenerebbero il servizio e le sue potenzialità, la commissione d'altronde ha invitato ad offrire tariffe trasparenti e convenienti per i consumatori) e le possibili conseguenze negative di un cellulare a bordo (dal semplice fastidio al ritorno della minaccia terroristica). Comunque sia la sperimentazione è già cominciata e già tra qualche settimana i primi potranno chiamare ad alta quota, consenso delle compagnie permettendo.

Il Gorgonauta.
