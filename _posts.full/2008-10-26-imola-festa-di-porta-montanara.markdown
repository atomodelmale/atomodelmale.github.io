---
author: Il Gorgonauta
comments: true
date: 2008-10-26 14:09:29+00:00
layout: post
link: http://www.atomodelmale.it/2008/10/26/imola-festa-di-porta-montanara/
slug: imola-festa-di-porta-montanara
title: 'Imola: Festa di Porta Montanara.'
wordpress_id: 2972
categories:
- Blog
- Festività
- Imola e Dintorni
- Società
tags:
- Manifestazione
- Mostra
---

Ultimo giorno in piazza Bianconcini per la **Festa di Porta Montanara**, La Piazza dei Sapori, una serie di stand gastronomici dove saranno in vendita molti prodotti tipici di numerose regioni italiane, come esempio della  Sicilia o della Calabria. E così tra un assaggio e l'altro si potranno fare gustosi acquisti e una piccola passeggiata tra le varie leccornie mangerecce. E presumibilmente per i più piccoli oggi dalle 15 alle 19 si terrà presso l'area di Porta Montanare la Festa di Halloween.![](http://www.atomodelmale.it/wp-content/uploads/2008/10/festa-di-porta-montanara-279x300.png)

Aggiungo altri 2 eventi che si terranno in città: mercoledì 29 ottobre alle ore 18 in centro, sotto l'orologio, ci sarà un'**assemblea cittadina **organizzata dai ragazzi delle scuole imolesi per discutere e confrontarsi sul **Decreto Gelmin**i sulla scuola e università italiana. Tutti (genitori, cittadini, studenti) sono invitati a partecipare mentre il nostro sindaco ha già annunciato la sua presenza. Seguirà giovedì 30 ottobre alle ore 8.30 una manifestazione studentesca per le strade di Imola.

In conclusione segnalo 2 interessanti **mostre** nella nostra città :



	
  * la prima, che si conlcluderà proprio oggi, dal titolo _[Villa Muggia,](http://www.villa-muggia.it/) Un capolavoro del moderno_ presso il Museo di San Domenico (ingresso libero).

	
  * la seconda dal 24 ottobre al 4 novembre intitolata _Imola e la Grande Guerra_ presso la Biblioteca Comunale con l'esposizione di una serie di documenti dedicati alla Prima Guerra Mondiale e ai suoi riflessi sul contesto imolese, in occasione del 90° anniversario della fine della Grande Guerra e nel quadro delle iniziative sul conflitto 1915-18 che si svilupperanno fino al 4 novembre (dall’1 al 4/11 al Centro sociale _La Tozzona_ l’Associazione “Rivivere per non dimenticare” organizzerà tutta una serie di eventi).


Il Gorgonauta.
