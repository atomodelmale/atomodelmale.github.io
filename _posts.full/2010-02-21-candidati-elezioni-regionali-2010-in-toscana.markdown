---
author: Radio Rebelde
comments: true
date: 2010-02-21 11:27:30+00:00
layout: post
link: http://www.atomodelmale.it/2010/02/21/candidati-elezioni-regionali-2010-in-toscana/
slug: candidati-elezioni-regionali-2010-in-toscana
title: Candidati Elezioni Regionali 2010 in Toscana.
wordpress_id: 6737
categories:
- Elezioni
- Italia
- Politica
tags:
- '2010'
- Candidati
- Regionali
- Toscana
---

![](http://www.atomodelmale.it/wp-content/uploads/2010/02/toscana-enrico-rossi.jpg)**![](http://www.atomodelmale.it/wp-content/uploads/2010/02/toscana-francesco-bosi.jpg)![](http://www.atomodelmale.it/wp-content/uploads/2010/02/toscana-monica-faenzi.jpg)Candidato Pd**: Enrico Rossi
****Candidato Udc**: **Francesco Bosi**
Candidato Pdl**: Monica Faenzi

Doveva esserci un duplice step, come prevede, unico caso in Italia, la legge elettorale toscana. Che, dal 2005, stabilisce la possibilità di ricorrere alle primarie per scegliere i candidati presidenti di ogni coalizione o i candidati consiglieri di una lista. Ma alla fine il Pd si è affidato ai gazebo, il 13 dicembre scorso, solo per designare i candidati consiglieri. Perché sulla scelta del successore di Claudio Martini, per dieci anni alla guida della regione, è stata la direzione regionale del Pd a pronunciarsi. Indicando all'unanimità l'attuale assessore toscano alla Salute, **Enrico Rossi**. Che dovrà difendere il bacino elettorale che, nelle ultime due tornate, ha garantito la vittoria al centro-sinistra.<!-- more -->



Nel 2000, infatti, Claudio Martini si affermò ai danni dell'attuale ministro per le Infrastrutture, Altero Matteoli, con un 50,30% di suffragi contro il 40,58% del suo avversario. Cinque anni dopo stesso esito. Ma nel 2005 a contendere a Martini la guida della Regione arrivò Alessandro Antichi che si fermò al 33%, mentre il governatore uscente superò il 56% di preferenze.

Il 28 marzo Enrico Rossi, che è anche il coordinatore degli assessori alla salute, si troverà davanti **Monica Faenzi**, deputata del Pdl e sindaco di Castiglione della Pescaia, che il centro-destra ha indicato pochi giorni fa. Rispetto a chi l'ha preceduta, però, la Faenzi non potrà contare sul sostegno dell'Udc che in Toscana ha optato per la corsa in solitaria puntando sul deputato **Francesco Bosi**, già sottosegretario alla Difesa.
