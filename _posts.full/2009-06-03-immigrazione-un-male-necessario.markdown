---
author: thesave
comments: true
date: 2009-06-03 13:15:48+00:00
layout: post
link: http://www.atomodelmale.it/2009/06/03/immigrazione-un-male-necessario/
slug: immigrazione-un-male-necessario
title: 'Immigrazione: un male necessario'
wordpress_id: 4937
categories:
- Economia
- Istruzione
- Italia
- Religione
- Sicurezza
- Società
tags:
- Clandestini
- Delinquenza
- Europa
- Immigrazione
- Prostituzione
- Stupro
---

Come ben sapete, **l'immigrazione è uno dei fenomeni sociali più comune e problematico del mondo.**

![Monumento Immigrazione](http://www.atomodelmale.it/wp-content/uploads/2009/06/immigrant_monument_by_ice9trout.jpg)Nessuna regione abitata del mondo ne è aliena e cause e conseguenze che costringono intere popolazioni a migrare da loro luogo d'origine verso una "terra promessa" sono vecchie quanto l'uomo:



	
  * scongiurare la **povertà**;

	
  * trovare un **lavoro**;

	
  * ** sf****uggire a persecuzioni** e regimi dittatoriali;

	
  * poter **professare la **propria **religione**.


Chi più ne ha più ne metta, compreso chi **scappa dalla legge** del proprio stato sperando di rifarsi una vita - in alcuni casi criminosa - nel paese ospitante.

Dall'altra parte della barricata ci sono invece le nazioni "sviluppate" che anno per anno si pongono lo spinoso problema di **regolare e controllare i flussi migratori **in modo da scongiurare il dilagare della **clandestinità**, che nella maggior parte delle volte rappresenta l'anticamera di fenomeni assai più preoccupanti quali **delinquenza, sfruttamento e prostituzione**.

Come avrete capito leggendo il titolo di questo articolo, l'immigrazione - o meglio la "migrazione" - rappresenta un problema per tutti; per l'immigrato lasciare il proprio paese è un **pericoloso azzardo**, solo e privo di diritti lascia in patria affetti e familiari verso la tanto esaltata "terra promessa"; per gli stati ospitanti gestire correttamente i flussi di immigrati, applicando **politiche di occupazione lavorativa ed integrazione** è fondamentale per generare nuova ricchezza, a nuovi cittadini corrisponde nuova forza lavoro che si trasforma in benessere per la società intera.

<!-- more -->

** Mamma mia dammi 100 lire che in america voglio andar**


<blockquote>Generalmente sono di piccola statura e di pelle scura. Molti puzzano perché tengono lo stesso vestito per settimane. Si costruiscono baracche nelle periferie. Quando riescono ad avvicinarsi al centro affittano a caro prezzo appartamenti fatiscenti. Si presentano in 2 e cercano una stanza con uso cucina. Dopo pochi giorni diventano 4, 6, 10. Parlano lingue incomprensibili, forse dialetti. Molti bambini vengono utilizzati per chiedere l'elemosina; spesso davanti alle chiese donne e uomini anziani invocano pietà, con toni lamentosi e petulanti. Fanno molti figli che faticano a mantenere e sono assai uniti tra di loro. Dicono che siano dediti al furto e se ostacolati, violenti. Le nostre donne li evitano sia perché poco attraenti e selvatici, sia perché è voce diffusa di stupri consumati quando le donne tornano dal lavoro. I governanti hanno aperto troppo gli ingressi alle frontiere ma, soprattutto, non hanno saputo selezionare tra coloro che entrano nel paese per lavorare e quelli che pensano di vivere di espedienti o, addirittura, di attività criminali.</blockquote>


Cosa vi sembra il piccolo abstract riportato sopra?

![Immigrati Italiani](http://www.atomodelmale.it/wp-content/uploads/2009/06/ellis_island_1902.jpg)Un articolo di pochi giorni fa che riporta - con toni alquanto gravi - la situazione degli immigrati in Italia?!

No, pensate che le parole che avete appena letto risalgono a 90 anni fa, precisamente all'**Ottobre 1919** e fanno parte di una più sostanziosa relazione dell'**Ispettorato per l'immigrazione del Congresso degli Stati Uniti **riguardo al fenomeno di **im****migrazione degli italiani**.

Si perché, se non lo sapeste, vi ricordo che **90 anni orsono l'Italia non era il bel paese che oggi conosciamo**: si era appena conclusa la Prima Guerra Mondiale che aveva sottratto gran parte delle risorse economiche e produttive al paese, la maggior parte della popolazione viveva di espedienti e le forti divisioni interne non miglioravano un già critico panorama economico-sociale: con queste premesse i fortunati italiani che potevano prendere armi e bagagli, imboscarsi nella stiva di una nave transatlantica ed affrontare lo scomodo viaggio che li avrebbe portati nella "terra promessa" americana, era un sogno che diventata realtà.

![Manifesto Lega Nord](http://www.atomodelmale.it/wp-content/uploads/2009/06/indiano-riserve-immigrazione-elett08.gif)Ieri come oggi il problema "immigrazione" è tutt'altro che semplice: gli immigrati da una parte, costretti loro malgrado a lasciare la disastrosa condizione del proprio paese per emigrare in cerca di fortuna verso nazioni che offrono lavoro, sanità ed istruzione; dall'altra i cittadini dei paesi ospiti, timorosi che questi flussi migratori portino con loro violenza, inciviltà e malavita.

E ancora **ieri come oggi più di un partito politico sfrutta la paura della popolazione per accumulare elettori**: fomentando l'odio verso gli immigrati e professando la religione dell'intolleranza. Al contrario, configurando il futuro del nostro paese, dovremmo guardare indietro, quando i nostri nonni e bisnonni erano reputati alla stregua degli attuali immigrati, capire che **la linfa vitale di una società sono le persone che le scorrono attraver****so** e che la nostra economia si regge per buona parte su queste persone che ci servono come lavoratori ma che non vogliamo come nostri pari.
