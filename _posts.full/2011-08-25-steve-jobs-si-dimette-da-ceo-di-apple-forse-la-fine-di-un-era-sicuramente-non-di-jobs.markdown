---
author: thesave
comments: true
date: 2011-08-25 12:52:36+00:00
layout: post
link: http://www.atomodelmale.it/2011/08/25/steve-jobs-si-dimette-da-ceo-di-apple-forse-la-fine-di-un-era-sicuramente-non-di-jobs/
slug: steve-jobs-si-dimette-da-ceo-di-apple-forse-la-fine-di-un-era-sicuramente-non-di-jobs
title: Steve Jobs si dimette da CEO di Apple, forse la fine di un era, sicuramente
  non di Jobs
wordpress_id: 10119
categories:
- Tech &amp; Hacks
tags:
- Apple
- iPad
- Iphone
- IPod
- Steve Jobs
---

La [notizia ](http://www.atomodelmale.it/2011/08/25/apple-steve-jobs-si-dimette-dalla-carica-di-amministratore-delegato/?utm_source=rss&utm_medium=rss&utm_campaign=apple-steve-jobs-si-dimette-dalla-carica-di-amministratore-delegato)ha già fatto il **giro del mondo** un paio di volte,** ribassando il prezzo** dei titoli della Mela – più per la novità che per la “paura” – e scatenando un’ondata di tweet in tutta la web-sfera da Schwarzenegger a Wozniak, passando per bloggers, opinionisti, Apple fans e semplici utenti.

**Steve Jobs lascia la guida di Apple.**

La cosa era nell’aria da quando **l’iCEO nel 2004** dovette **lasciare** **temporaneamente la leadership** dell’azienda** per problemi di salute** – un cancro al pancreas –, situazione che si ripresentò ancora nel 2009 e che è rimasta “sospesa” fino ad oggi.

![](http://www.atomodelmale.it/wp-content/uploads/2011/08/cook-jobs_t-300x200.jpg)

Personalmente trovo esagerate le reazioni di alcuni “fondamentalisti” che hanno elevato la Apple e Steve Jobs rispettivamente a dio e messia personali e che in questo momento stanno usando **parole di estremo cordoglio** per il passaggio di testimone a **Tim Cook** – ex COO di Apple e sostituito ad interim di Jobs durante i periodi di convalescenza.

Per chiarire: **Jobs non lascerà la Apple “definitivamente”** ma rimarrà al suo interno come **presidente del consiglio di amministrazione**.

Da ottimo stratega, come è sempre stato,** ha scelto il momento propizio** per cedere lo scettro; l’azienda è nel suo momento d’oro e con buona probabilità, a distanza di due mesi verranno lanciati **l’iPhone 5** e** l’iPad 3** e questo periodo sarà fondamentale per lasciare che mercato e utenti “digeriscano” il cambiamento.

Inoltre è auspicabile che **Jobs** abbia impresso il "**proprio marchio di fabbrica**" nelle prossime 2/3 generazioni di prodotti Apple, oltre ad aver “coltivato” una schiera di collaboratori cresciuti con lo stesso **gusto per il design** ed **attenzione per le necessità degli utenti**.

Infine è verosimile che** lo si possa vedere**, con ruoli di secondo piano,** nelle prossime conferenze Apple**.

![](http://www.atomodelmale.it/wp-content/uploads/2011/08/Steve-Jobs-300x300.jpg)Ritornando su Jobs è innegabile sottolineare come la **visione di una persona** abbia potuto dar vita ad una delle **aziende più innovative** – ed oggi quotate – del panorama informatico, prendendo molte volte **decisioni rischiose e spesso contro-corrente**, che hanno contribuito a creare il mondo come oggi lo conosciamo, dal mouse alle interfacce grafiche fino ad arrivare alla rivoluzione mobile e musicale degli ultimi 10 anni con **iPod**, **iPhone** e **iPad**.

Al Jobs "corporativo" si affianca quello "personale", il cui modo di pensare e comunicare ha portato il pubblico ad affezionarsi a lui ed ai propri prodotti: motti come “**Think Different**”, “**One more thing**” ed il toccante discorso “**Stay hungry, stay foolish**” tenuto a Stanford hanno fatto di Jobs una delle personalità più seguite ed amate della Silicon Valley.

Attribuiti tutti i meriti ad una **persona** senz’ombra di dubbio “**fuori dal normale**”, bisogna chiarire che **Steve Jobs non è morto** e che, ce lo auguriamo tutti quanti, continui a vivere e lavorare in Apple per tanto tempo.

Per chi sta intonando nenie funebri o organizzando processioni verso il più vicino Apple Temple Apple Store, risparmiatevelo per qualcosa di veramente importante.
