---
author: thesave
comments: true
date: 2015-04-30 19:30:14+00:00
layout: post
link: http://www.atomodelmale.it/2015/04/30/5-accorgimenti-per-evitare-di-spendere-una-fortuna-viaggiando/
slug: 5-accorgimenti-per-evitare-di-spendere-una-fortuna-viaggiando
title: 5 accorgimenti per evitare di spendere una fortuna viaggiando
wordpress_id: 15662
categories:
- Viaggi
tags:
- Aereo
- Auto
- Cellulari
- Macchina
- Viaggi
- Volo
---

Avete trovato un'offerta super-stracciata per il vostro viaggio ma alla fine avete speso molto più di quanto preventivato? Non temete, bastano alcuni accorgimenti per evitare l'inaspettato salasso.



## Voli



![](http://www.atomodelmale.it/wp-content/uploads/2015/04/cheap-flight-300x180.jpg)Chi ha viaggiato almeno una volta con una compagnia low-cost sa già l'antifona: il biglietto vi è costato la metà della concorrenza ma qualsiasi "extra" lo pagherete un occhio della testa.



### Assicurazione sul viaggio



L'assicurazione può fare al caso vostro per sopperire alla cancellazione del volo (da parte vostra), per l'assistenza medica o per il risarcimento dei propri effetti personali.

Soldi ben spesi per evitare di spenderne altri in futuro. Quello che bisogna considerare, prima di aggiungere un'assicurazione al costo del viaggio è che molte carte di credito, se usate per prenotare il viaggio, offrono di base (e gratuitamente) alcune opzioni di base per la cancellazione del viaggio o la copertura delle spese per bagagli persi/danneggiati. Stesso discorso vale per le carte fedeltà delle compagnie aeree.



### Costi extra sui bagagli



![](http://www.atomodelmale.it/wp-content/uploads/2015/04/heavy-baggage-300x206.jpg)Controllate sempre bene la quantità, le dimensioni e il peso consentito delle valigie (in stiva e cabina). Se volete/dovete portarvi molti vestiti, le buste sottovuoto fanno miracoli per lo spazio, ma ricordatevi di rientrare nei limiti di peso. Una _pesa valigie_ costa intorno ai 15€ ma vi farà spesso risparmiare dai 30 ai 50€ di aggiunta per il peso extra.





## Autonoleggi



![car rental](http://www.atomodelmale.it/wp-content/uploads/2015/04/car-rental-300x191.jpg)Quando noleggiate un'auto state attenti alle decine di opzioni tra cui scegliere, solitamente nascondono costi aggiuntivi (sono pur sempre opzioni). Una di queste è il noleggio diretto in aeroporto, tutt'altro che economico rispetto allo stesso servizio "in città". La soluzione è semplice, usare i mezzi pubblici per lasciare l'aeroporto e noleggiare in una delle altre filiali. Per il ritorno controllate, molte delle agenzie di noleggio permettono di lasciare le auto alla propria filiale aeroportuale senza costi extra.

Come per l'assicurazione di viaggio, anche quella sulle auto noleggiate può risultare superflua se pagate tramite carta di credito che da di base (gratuitamente) la copertura assicurativa sul mezzo noleggiato.



## Roaming cellulare



![roaming dati](http://www.atomodelmale.it/wp-content/uploads/2015/04/roaming-dati-e1430421904817-198x300.jpg)Internet è utilissimo, sopratutto in viaggio, ma attenti ad usare la vostra connessione dati all'estero. Il _roaming dati_ (data roaming, in inglese) permette di accedere ad una connessione dati tramite un operatore estero ma ad un costo (solitamente) molto superiore rispetto al contratto flat stipulato col vostro operatore nazionale.

Per evitare spiacevoli sorprese -- e.g., credito azzerato proprio quando avreste bisogno di chiamare -- meglio disabilitare il roaming (per sapere come basta cercare su Google "nome vostro cellulare" e "disattivazione roaming").

Nel caso aveste bisogno di una connessione Internet più affidabile e duratura di quella delle zone Free Wi-Fi di bar e ristoranti, si trovano in vendita SIM _pay-as-you-go_ con un certo quantitativo di traffico dati (o voce) precaricato.



## Cambi di monete



Cambiare paese può voler dire cambiare anche la propria moneta. Diffidate di postazioni "Currency Exchange" tanto quando delle normali carte di credito. Entrambi sono capaci di addebitarvi tariffe del 2-3% per il solo cambio. Al contrario cercate carte di credito che non addebitano tariffe di pagamento internazionali così come per i bancomat (Ing Direct è una di queste). In questo modo, anche se vi servirà ritirare moneta eviterete il salasso da cambio.

Via Lifehacker | [Stop Getting Gouged: All the Extra Fees You Can Avoid When Traveling](http://lifehacker.com/stop-getting-gouged-all-the-extra-fees-you-can-avoid-w-1701090951)
