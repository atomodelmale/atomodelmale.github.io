---
author: Il Gorgonauta
comments: true
date: 2008-06-11 13:12:36+00:00
layout: post
link: http://www.atomodelmale.it/2008/06/11/un-saluto-a-dino-risi/
slug: un-saluto-a-dino-risi
title: Un saluto a Dino Risi.
wordpress_id: 1009
categories:
- Blog
- Cinema
tags:
- Dino Risi
- Regista
---

![](http://www.atomodelmale.it/wp-content/uploads/2008/10/risi_21-300x251.jpg)Un altro grande regista, questa volta nostro connazionale, ci lascia. **Dino Risi**, all'età di 91 anni, è deceduto sabato 7 giugno nella sua casa a Roma.

Risi giunge al successo negli anni 50 con il film _Pane, Amore e._. terzo di una serie di successo incominciata dal grande [L.Comencini.](http://www.atomodelmale.it/2007/04/09/in-memoria-di-luigi-comencini/) Tra le opere più note ricordiamo _Poveri ma belli_ del 1956, _Il sorpasso_ con Vittorio Gassman, _I mostri_ con Ugo Tognazzi del 1963 e _Straziami ma di baci saziami_ con Nino Manfredi. Altri suoi film entrano nell'immaginario collettivo come _In nome del popolo italiano_, _SessoMatto _con Giancarlo Giannini e Laura Antonelli,_ _film episodi dedicato al sesso stravagante ed eccentrico, _Profumo di donna_ (1974)_ _di cui sarà girato a Hollywood un remake con Al Pacino nel 1992. Risi ha poi la fortuna di lavorare con (e di dirigere) i più noti attori del nostro cinema, oltre a quelli già citati possiamo nominare Totò (_Operazione San Gennaro_ 1966), Sophia Loren, Alberto Sordi, Renato Pozzetto e Lino Banfi (_Il commissario Lo Gatto_ 1986).

<!-- more -->


Dino Risi, ritenuto assieme ad altri, maestro della commedia all'italiana, ha il merito, condiviso, di far rinascere il cinema del bel paese dalle ceneri del secondo conflitto mondiale e nel 2002 per _Il Sorpasso_ riceve il Leone d'oro alla carriera al Festival di Venezia. Nel 2004 invece riceve dall'allora presidente della Repubblica Carlo Azeglio Ciampi il titolo di Cavaliere di Gran Croce. Il suo ultimo film,_ Giovani e Belli_, risale al 1996.

Il Gorgonauta.
