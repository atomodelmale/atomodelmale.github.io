---
author: Il Gorgonauta
comments: true
date: 2012-02-27 23:33:13+00:00
layout: post
link: http://www.atomodelmale.it/2012/02/28/oscar-2012-vince-il-film-in-bianco-e-nero-the-artist/
slug: oscar-2012-vince-il-film-in-bianco-e-nero-the-artist
title: Oscar 2012, vince il film in bianco e nero The Artist.
wordpress_id: 11269
categories:
- Cinema
- Intrattenimento
tags:
- '2012'
- Oscar
---

**[![](http://www.atomodelmale.it/wp-content/uploads/2012/02/The-artist-oscar-300x187.jpg)](http://www.atomodelmale.it/wp-content/uploads/2012/02/The-artist-oscar.jpeg)The Artist**, la pellicola muta e in bianco e nero, trionfa alla 84esima edizione della notte degli Oscar portandosi a casa 5 statuette e confermando i pronostici della vigilia. Tutti premi pesanti: miglior film, miglior regia, miglior attore protagonista (Jean Dujardin), miglior costumi e colonna sonora.

Altre 5 statuette sono andate a **Hugo Cabret**, forte di 11 nomination. Il film di Martin Scorsese tuttavia si è dovuto accontentare dei premi più tecnici quali miglior fotografia, effetti speciali, sonoro e montaggio sonoro. Ma anche miglior scenografia, con la vittoria dei nostri connazionali Dante Ferretti e Francesca Lo Schiavo.

Terza statuetta in carriera per Meryl Streep per la sua interpretazione di Margaret Thatcher in **The Iron Lady**. Giunta alla sua 17esima nomination l'attice si è portata a casa l'Oscar come miglior attrice protagonista.

Per quanto riguarda i non protagonisti in campo maschile il premio è andato a Christopher Plummer per il film **Beginners**, uscito in Italia lo scorso 9 dicembre direttamente in Home-Video. In campo femminile la scelta è ricaduta sull'attrice afroamericana Octavia Spencer per la commedia drammatica **The Help**, sul grande schermo proprio in questi giorni.


La statuetta come miglior film straniero è andata alla pellicola iraniana **La Separazione** di Asghar Farhad. Il premio per il miglior montaggio  finisce a **Uomini che odiano le donne** mentre Woody Allen incassa il premio per la miglior sceneggiatura originale con **Midnight in Paris**. Tra quelle non originali, invece, vince _Paradiso Amaro_ di Alexander Payne. **Rango **si aggiudica infine il premio come miglior film d'animazione.

La cerimonia si è tenuta al Kodak Theatre di Los Angeles e per la nona volta nella storia degli Oscar è stata presentata da Billy Crystal. Tra i momenti più emozionati l'omaggio alle stelle scomparse recentemente, da Liz Taylor a Whitney Houston.

Curiosamente per la seconda volta consecutiva la statuetta per il miglior film si trasferisce nel vecchio continente. Dopo l'inglese _Il discorso del re_ è il turno della pellicola francese _The artist_, in ogni caso un raffinato omaggio al cinema americano.
