---
author: thesave
comments: true
date: 2010-03-06 16:19:13+00:00
layout: post
link: http://www.atomodelmale.it/2010/03/06/il-missionario/
slug: il-missionario
title: Il Missionario
wordpress_id: 6898
categories:
- Cinema
- Commedia
tags:
- Luc Besson
- Mafia
- Preti
---

Ogni tanto i nostri cuginetti d’oltralpe ne fanno una giusta – senz’offesa eh ;) – , questa volta sfornando un Don Camillo “d’entre nous” riletto dal più classico dei Besson comici.

**Il Missionario**

![](http://www.atomodelmale.it/wp-content/uploads/2010/03/G16841_371664483-300x169.jpg)La storia è più semplice e lineare che mai: il burbero **Mario**, un **galeotto **dalla testata facile, esce dal carcere 7 anni dopo aver commesso un lucroso furto di gioielli assieme a due complici scampati all’arresto.

Prima di essere catturato Mario riuscì a **nascondere i preziosi**, contando di poterli recuperare una volta tornato in libertà, ma è proprio in quel momento che i suoi “colleghi” si fanno vivi per **esagire **– con le cattive – **la**** propria parte di bottino**.

Mario si vede costretto suo malgrado a **sparire dalla circolazione**, cercando aiuto presso il fratello minore,** Padre Patrick**.<!-- more -->
![](http://www.atomodelmale.it/wp-content/uploads/2010/03/G16841_1312737628-300x200.jpg)Il candido – e pure un po’ tonto – fratello gli propone un affare: **indossare l'abito talare** per passare inosservato -- come dice lui: "la tonaca è molto pratica per viaggiare" -- **rifugiandosi **presso l'amico Padre Etienne, parroco di un paesino sperduto tra i monti francesi.

Arrivato nel paese, Mario scopre che gli abitanti -- la cui veracità ricorda alla lontana quella dei compaesani del parroco di Guareschi -- stavano aspettando** l'arrivo di un nuovo curato** in sostituzione all'appena deceduto Padre Etienne.

A causa di questo **equivoco **--  e per la propria incolumità – **Mario diventa** suo malgrado** il parroco del paesino**, delegando al fratello il compito di recuperare il bottino e **venderlo alla mafia**.

In questo **turbinio di equivoci e scambio di ruoli**, l’esperienza da galeotto sarà di fondamentale aiuto a Padre Mario per aiutare i fedeli del paesino, oltre a salvare sé stesso.

**Si scrive Delattre, si legge Besson**

Il film si presenta come una **commedia leggera** – per molti versi migliore dei cinepanettoni a cui siamo abituati – dove però accanto agli equivoci ed ai cazzotti di rito si ritagliano uno spazio tutto loro la **satira** di genere su **mafia**, **religione **e **bigottismo**.

![](http://www.atomodelmale.it/wp-content/uploads/2010/03/G16841_1454449199-300x200.jpg)In particolar modo è **Mario **-- Jean-Marie Bigard -- a risaltare su tutti: da **scontroso miscredent****e** scopre il proprio lato altruista, aiutando non solo i fedeli ma soprattutto gli "infedeli", senza gli **assurdi bigottismi religiosi** che non fanno altro che creare problemi e tensioni.

Buona anche la prestazione comica del giovane fratello Patrick -- Doudi Strajmayster.

Il film, **prodotto **da **Luc Besson **e **diretto **da **Roger Delattre** -- ex assistente del regista francese -- non sarà certo la migliore commedia vista di recente, ma sicuramente non deluderà chi si è divertito a vedere le peripezie di Daniel in Taxxi o quelle del Hubert in Wasabi.

Per 90 minuti di puro rilassamento!
