---
author: Il Gorgonauta
comments: true
date: 2010-07-17 14:30:35+00:00
layout: post
link: http://www.atomodelmale.it/2010/07/17/liphone-4-e-i-problemi-di-ricezione/
slug: liphone-4-e-i-problemi-di-ricezione
title: L'iPhone 4 e i problemi di ricezione.
wordpress_id: 7636
categories:
- Tech &amp; Hacks
- Telefonia
tags:
- Apple
- Iphone
- Steve Jobs
---

**Non tutte le ciambelle vengono con il buco.**

![](http://www.atomodelmale.it/wp-content/uploads/2010/07/500x_iphone-dead-spot-300x180.jpg)L'**iPhone 4**, il nuovo gioiello della casa di Cupertino, ha riscosso grande successo in tutto il mondo. Ne sono stati venduti più di  3 milioni. Ma il nuovo smartphone targato Apple presenta un **problema** : se impugnato in un certo modo (cioè se si tocca un punto del lato sinistro del dispositivo) l'iPhone subisce una significativa perdita di segnale, che può diventare totale in una zona con poco campo.

Tutta colpa dell'**antenna** dello smartphone e della sua posizione : il bordo in acciaio del nuovo iPhone è in realtà un doppia antenna (da una parte per wifi, gps e bluetooth, dall'altra per le reti Gsm/Umts) ma se si tocca la la striscia di plastica nera che separa le 2 parti della stessa in basso a sinistra la pelle creerebbe un sorta di corto circuito tale da peggiorare, se non da far scomparire del tutto, la **ricezione**.

**Iphone 4 come Vista?**

Il problema, prima negato e minimizzato da Jobs, è poi emerso in tutta la sua gravità. Negli Stati Uniti è stata avviata almeno una **class action** contro la Apple e la AT&T per i problemi di ricezione mentre la rivista americana **_Consumer Reports_** ha sconsigliato ai suoi lettori l'acquisto del nuovo iPhone, dopo averlo giudicato come il miglior smartphone presente sul mercato.

E così mentre in casa Microsoft si arrivava a paragonare il nuovo iPhone con il sistema operativo **Windows Vista**, Steve Jobs è corso frettolosamente ai ripari con una conferenza stampa riparatrice. Ritirare il prodotto costerebbe infatti ad Apple qualcosa come un miliardo e mezzo di dollari.
<!-- more -->



**Parla Steve Jobs.**

Steve Jobs ha prima parlato di un problema comune a tutti gli smartphone e poi ha negato la presenza di un difetto di progettazione dell'iPhone 4. Per risolverlo è sufficiente soggiornare il **software** (il nuovo sistema operativo del melafonino infatti introduce un nuovo sistema di visualizzazione delle tacche del campo di  ricezione) e rivestire il contatto tra le 2 antenne con un materiale isolante.

Non con soluzioni fai da te (nastro isolante, smalto ecc) ma grazie alla protezione esterna messa a disposizione dalla casa di Cupertino **(fino al 30 settembre)**. Ogni acquirente di un iPhone 4 infatti avrà diritto ad una protezione per il suo melafonino, gratuitamente. I nuovi acquirenti potranno sceglierla all'acquisto, i vecchi se ne avranno già comprato una saranno rimborsati.

Parola di Steve Jobs.
