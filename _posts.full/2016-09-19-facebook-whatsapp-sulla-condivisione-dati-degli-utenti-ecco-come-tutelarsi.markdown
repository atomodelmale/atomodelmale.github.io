---
author: thesave
comments: true
date: 2016-09-19 18:27:52+00:00
layout: post
link: http://www.atomodelmale.it/2016/09/19/facebook-whatsapp-sulla-condivisione-dati-degli-utenti-ecco-come-tutelarsi/
slug: facebook-whatsapp-sulla-condivisione-dati-degli-utenti-ecco-come-tutelarsi
title: Facebook-WhatsApp sulla condivisione dati degli utenti. Ecco come tutelarsi
wordpress_id: 17143
categories:
- Facebook
tags:
- Privacy
- Whatsapp
---





## Happy Together



Ci si chiedeva già al tempo dell'[acquisizione plurimilionaria](http://www.atomodelmale.it/2014/02/20/campagna-acquisti-facebook-16-miliardi-per-whatsapp/) di WhatsApp da parte di Facebook quali sarebbero state le ricadute sugli utenti dell'app di messaggistica istantanea.

A fine Agosto, con un [post](https://blog.whatsapp.com/10000627/WhatsApp-guarda-avanti?) sul proprio blog ufficiale, WhatsApp ha comunicato l'aggiornamento dei propri termini di utilizzo e dell'informativa sulla privacy per i propri utenti per



<blockquote>
  testare i modi in cui le persone potranno comunicare con le imprese
</blockquote>



Se quel "testare" vi ricorda uno scienziato che parla delle proprie cavie, forse non ci siete andati così lontani.

In particolare il cambio di termini riguarda la condivisione con Facebook di informazioni "innocue" come: il tipo di dispositivo da cui si scrive (risoluzione dello schermo, sistema operativo, versione), l'operatore telefonico, il numero di telefono, i contatti della rubrica telefonica e la frequenza con cui si accede all'app.



La condivisione ha il dichiarato fine di migliorare la comunicazione con le imprese, che in linguaggio spiccio vuol dire che Facebook raccoglierà e offrirà agli inserzionisti oltre alle informazioni personali già presenti sulla propria piattaforma, anche quelle collezionate da WhatsApp.



## Opt-out



Dal canto suo, l'azienda si è assicurata di fare le cose "alla luce del sole":



<blockquote>
  Stiamo notificando tutti di questi aggiornamenti nelle ultime versioni supportate della nostra applicazione, e ti verrà chiesto di toccare 'Accetto' per accettare i termini aggiornati.
</blockquote>



Che per l'utente vuol dire che l'app presenterà i nuovi termini d'uso e l'informativa, con la possibilità di disabilitare (opt-out) parte della condivisione.

![](http://www.atomodelmale.it/wp-content/uploads/2016/09/whatsapp-facebook001-179x300.jpg)![](http://www.atomodelmale.it/wp-content/uploads/2016/09/whatsapp-facebook003-300x234.jpg)![](http://www.atomodelmale.it/wp-content/uploads/2016/09/whatsapp-facebook002-179x300.jpg)

L'accettazione dei termini d'uso viene visualizzata al nuovo aggiornamento dell'app. Per disabilitare la proposta di accettazione delle nuove condizioni d’uso basta cliccare su "Leggi" (il link in blu), scorrere il (più che lungo, smisurato™) testo completo e finalmente cliccare sulla la casella accanto alle parole "Condividi le informazioni del mio account" e togliere la spunta sulla condivisione dei dati con Facebook.

Nel caso abbiate dato il consenso ma vogliate negarlo, potete farlo, sempre dall'app, cliccando su "Impostazioni", "Account" e infine spuntando la casella "Condividi info account".
