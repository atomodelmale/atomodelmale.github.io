---
author: Il Gorgonauta
comments: true
date: 2013-05-01 13:01:25+00:00
layout: post
link: http://www.atomodelmale.it/2013/05/01/afghanistan-precipita-boeing-statunitense/
slug: afghanistan-precipita-boeing-statunitense
title: Afghanistan, precipita Boeing statunitense
wordpress_id: 13192
categories:
- Notizie
tags:
- Afghanistan
- Boeing
- Usa
---

[caption id="attachment_13193" align="alignleft" width="300"]![il boeing 747 pochi secondi prima dello schianto](http://www.atomodelmale.it/wp-content/uploads/2013/05/boeing-747-crash.jpg) il boeing 747 pochi secondi prima dello schianto[/caption]

Un **Boeing 747 cargo** di una compagnia americana (a quanto pare la National Air Cargo, con sede in Florida) si è schiantato al suolo subito dopo il decollo dalla base aerea di Bagram, in **Afghanistan**. Nessuno dei sette membri dell'equipaggio (i quattro piloti, due meccanici e il responsabile del carico) è sopravvissuto allo schianto.

I talebani hanno rivendicato l'attentato, ma la Nato ha subito smentito l'attacco terroristico. La causa dello schianto è ancora sotto indagine, ma si propende per un guasto meccanico del velivolo.La nazionalità delle vittime non è stata resa nota.

**L'incidente è stato ripreso** da una dashcam installata su un'auto che si avvicinava all'aeroporto. Nel video (già su YouTube) si può vedere l'aereo, appena decollato, rimanere sospeso in aria per qualche secondo per poi precipitare al suolo. Il velivolo esplode in una spaventosa nuvola di fuoco, mentre i rottami continuano a bruciare anche dopo l'impatto sollevando un'alta colonna di fumo nero.


L'areo ha perso quota da un'altezza di circa 400 metri. Come si può notare dal video, lo schianto è avvenuto a pochi metri da una trafficata autostrada, in quel momento percorsa, oltre che dall'autovettura, da un autobus bianco e da un camion.
