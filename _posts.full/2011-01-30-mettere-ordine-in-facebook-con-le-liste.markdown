---
author: thesave
comments: true
date: 2011-01-30 17:11:24+00:00
layout: post
link: http://www.atomodelmale.it/2011/01/30/mettere-ordine-in-facebook-con-le-liste/
slug: mettere-ordine-in-facebook-con-le-liste
title: Mettere ordine in Facebook con le liste
wordpress_id: 8921
categories:
- Facebook
tags:
- Amici
- Facebook
---

Per quanto personale il nostro account di Facebook rappresenta la nostra vita quotidiana, fatta di amici a cui si può confidare tutto, conoscenti che frequentiamo per lavoro, studio o interesse e anche (purtroppo) persone di cui, nostro malgrado, dovremmo -- passatemi almeno il condizionale -- accettare l'amicizia, anche se non ci salutano nemmeno per strada.

**La privacy al tempo di Facebook**

![](http://www.atomodelmale.it/wp-content/uploads/2011/01/facebook-i-like_design.png)Ormai sono all'ordine del giorni i casi di impiegati licenziati perché hanno postato su FB le loro foto al mare mentre il capo li credeva a letto con 40 di febbre.

Così può capitare anche a noi di voler condividere un link, scrivere un commento o pubblicare una foto a cui rinunciamo perché **la vedrebbero tutti** i nostri "amici", compresi quelli che poi, tanto amici, non lo sono.

E che dire della **chat**?

Parlandone con colleghi e amici mi è capitato spesso di sentir dire "non vado mai sulla chat di Facebook perchè mi contatterebbero in migliaia e perderei tempo" e via di questo passo.

Anche per questo, come nel primo caso, ci viene in aiuto uno strumento semplice ma utilissimo: le **liste**.

**Voi siete in lista?**

Cos'è una lista?

![](http://www.atomodelmale.it/wp-content/uploads/2011/01/facebook-lista.jpg)

E' presto detto:** una lista** non è altro che un** insieme di amici** che si decidono di raggruppare per i motivi più disparati: volete essere sicuri di contattare tutti i vostri colleghi sempre ed in un colpo solo? Create una lista, nominatela "Colleghi" e aggiungeteci a suon di click tutti i colleghi che volete.

Preferireste dividere i colleghi simpatici da quelli antipatici? Fate altre due liste.

**Le possibilità sono infinite**.

Per ogni gruppo/lista sarà possibile definire delle specifiche azioni. Un esempio concreto su tutti: volete postare un aggiornamento di stato in cui maledite il vostro capo perché non capisce un accidente e vi accolla tutte le responsabilità di problemi in ufficio ma avete paura che i colleghi lo vedano e riferiscano? Nessun problema, **create la vostra lista di amici fidati** e pubblicate il commento solo per quel gruppo.

Analogamente è possibile** escludere un gruppo** dal sapere i fatti vostri, mentre tutti gli altri possono leggere senza problemi link, commenti e post.

Tutto sempre e solo con le liste.

**Come nasce una lista.**

Fare le liste è semplicissimo, ma a quanto pare, per pigrizia o paura di fare casini in pochi le usano, quindi riporto una brevissima guida per creare tutte le liste che volete.

![](http://www.atomodelmale.it/wp-content/uploads/2011/01/Amici.jpg)I passi sono semplicissimi:



	
  1. vi autenticate su Facebook

	
  2. cliccate sulla voce "**Account**" in alto a destra e poi sulla voce "**Modifica Amici**" del menù

	
  3. nel pannello di gestione amici cliccate sul pulsante "**Crea una lista**"

	
  4. aggiungete chi volete alla lista, datele in nome ed il gioco è fatto.


Una volta create le vostre liste potrete decidere chi potrà vedere qualsiasi cosa pubblicherete, **cliccando sul bottone col simbolo del lucchetto** potrete definire quale gruppo avrà accesso a quelle informazioni così come escludere tutti tranne la lista di amici che v'interessa.

Allo stesso modo sarà possibile **bloccare tutti** quegli **amici **"chiacchieroni" che fin'oggi vi hanno tenuto lontani dalla** chat di facebook**: una volta creata la lista dei "chattatori indesiderati", vi basterà accedere alla chat di FB e **selezionare **il **gruppo **presente nel **pannello della chat **per il quale volete risultare invisibili ed il gioco è fatto: niente scocciatori, niente preoccupazioni!

Ora che avete acquisito una maggiore padronanza dei contenuti che pubblicate non staccate il cervello, ricordate che **Internet **-- ed in particolar modo Facebook -- **non scorda mai**, quindi attenzione a ciò che postate e buona navigazione.
