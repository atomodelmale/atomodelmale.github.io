---
author: Il Gorgonauta
comments: true
date: 2009-11-02 16:02:06+00:00
layout: post
link: http://www.atomodelmale.it/2009/11/02/prime-visioni-novembre-2009/
slug: prime-visioni-novembre-2009
title: 'Prime visioni : novembre 2009.'
wordpress_id: 5928
categories:
- Cinema
- Prime Visioni
tags:
- '2009'
---

Fan di Bella ed Edward, in sostanza della **saga di Twilight** per chi non l'avesse ancora capito, l'attesa è ormai finita, il **18 novembre** uscirà finalmente l'attesissimo** _New Moon_**!![2012](http://www.atomodelmale.it/wp-content/uploads/2009/11/2012-200x300.jpg)

In questo secondo capitolo Bella, dopo aver rischiato la vita a causa di un banale taglio che stimola il neo vampiro Jasper, viene lasciata da Edward. Quest'ultimo, pur amando ancora la ragazza, teme che al suo fianco la stessa rischi continuamente la morte. Bella intanto dopo lo shock provocato dalla separazione stringe una forte amicizia con Jacob, il suo amico di infanzia di origini indiane che si rivelerà ben presto un licantropo/uomo-lupo e si innamorerà della ragazza. E visto che tra vampiri e licantropi non è mai corso buon sangue e tra i 2 c'è di mezzo la dolce Bella.....

Il **13 novembre **invece coloro che desiderano il nuovo catastrofico e distruttivo film di Roland Emmerich (regista tra l'altro di _Independence day_ e _The day after tomorrow_) potranno recarsi nelle sale cinematografiche per vedere _**2012**_, la pellicola basata sulla presunta fine del mondo (datata, più precisamente, 21 dicembre 2012) in virtù di sinistre interpretazioni dell'antico calendario Maya.

Tornando alle prime visioni, il primo week end del mese (6/11) ci regala **Anno uno,** con Jack Black e Michael Cera (_Juno_), storia di una coppia di imbranati cacciatori preistorici (??) che, cacciati dalla propria comunità, vivono una serie di esilaranti avventure finendo tra l'altro anche a Sodoma e Gomorra. Jeff Bridges, George Clooney, Kevin Spacey e Ewan McGregor invece ci conducono a **L'uomo che fissa le capre**, commedia su una squadra segreta di soldati americani dotati di "poteri paranormali" mentre  Johnny Deep con il suo _**Nemico Pubblico**_ ci mostra le avventure criminali del gangster americano John Dillinger.

<!-- more -->


Il secondo venerdì di novembre (13/11) escono _Un alibi perfetto_, thriller con Michael Douglas dove un giovane giornalista cerca di incastrare un giudice corrotto e _Gli abbracci spezzati_, la nuova opera di Pedro Almodòvar con Penelope Cruz.

![Planet-51](http://www.atomodelmale.it/wp-content/uploads/2009/11/Planet-51-211x300.jpg)Il terzo fine settimana (20/11) _Dance Flick_ e** Planet 51 **ci allieteranno con il loro buonumore. Il primo una parodia dei tanti film usciti fino ad oggi sulla danza e sulle scuole di ballo, il secondo storia di un pianeta alieno visitato per sbaglio da un ignaro astronauta umano.

L'ultimo week end (27/11) tante pellicole per ogni gusto : _Dorian Gray_, trasposizione cinematografica in chiave moderna dell'omonimo romanzo di Oscar Wilde; _**Triage** _thriller con Colin Farrell su 2 fotoreporter di guerra legati da un torbido segreto;_ La prima linea_ storia della celebre coppia terroristica delle brigate rosse Sergio Segio e Susanna Ronconi e infine _500 giorni insieme_ e _La dura verità_, 2 film dedicati all'amore e ai rapporti tra uomini e donne.

Per concludere ecco l'elenco completo delle uscite...

6 novembre. _Berlin Calling \ L'uomo che fissa le capre \ Anno uno \ A serious man \ Alza la testa \ Nemico Pubblico \ Marpiccolo_.

13 novembre. Il viaggio di Jeanne \ Gli abbracci spezzati \ 2012 \ Il canto delle spose \ Un alibi perfetto.

20 novembre. _Dance Flick \ New Moon \ Planet 51 \ Ce n'è per tutti \ New in town_.

27 novembre. Dorian Gray \ La prima linea \ 500 giorni insieme \ Triage \ Meno male che ci sei \ Siamo ragazzi qualunqui \ La dura verità.

... e per voi i trailer delle 2 pellicole tra le più attese dell'intero anno!!




