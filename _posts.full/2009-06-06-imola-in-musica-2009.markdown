---
author: Il Gorgonauta
comments: true
date: 2009-06-06 14:23:58+00:00
layout: post
link: http://www.atomodelmale.it/2009/06/06/imola-in-musica-2009/
slug: imola-in-musica-2009
title: Imola in Musica 2009.
wordpress_id: 4989
categories:
- Imola e Dintorni
- Musica
tags:
- '2009'
- Piazza Matteotti
---

![imola](http://www.atomodelmale.it/wp-content/uploads/2009/06/imola.jpg)Dall'8 al 14 giugno a** Imola** sarà protagonista la musica, con la quattordicesima edizione della manifestazione **_Imola in musica_**. Per alcuni giorni la città sarà ricca di eventi, spettacoli ed ospiti illustri, tantissimi poi gli artisti coinvolti.

In Piazza Matteotti, ora disponibile nella sua interezza, si concentreranno gli eventi più importanti della manifestazione : il venerdì 12 alle ore 21 lo spettacolo dei _Sonics_, un gruppo di ballerini/acrobati che eseguiranno performance volanti, sabato 13 alle ore 22 il concerto di **Pino Daniele**. E Domenica 14 alle ore 20.30, per non dimenticare il sisma e la tragedia che ha colpito l'Abruzzo, un concerto di solidarietà intitolato _Imola in musica per l'Abruzzo _dedicato alle e per le popolazioni terremotate.

In questi giorni scorsi si sono tenute e si terranno comunque già alcune anteprime : giovedì 4 giugno si è esibito il Coro Gospel Santiago's alla Rocca, oggi alle 17 la Festa d'Estate in Piazza Romagna, con il gruppo Duovida.

<!-- more -->


Per quanto riguarda gli esercizi commerciali, saranno loro stessi a decidere se rimanere aperti o meno. La manifestazione non è solo musica, ma anche arte e cultura: mostre (da segnalare quella dedicata a _Caterina Sforza_, presso il Centro poliv. Gianni Isola in piazza Matteotti 4, visitabile dal 28 maggio al 20 giugno 2009), visite guidate, un mercatino etnico e degustazioni gastronomiche.

Disponibile poi il consueto _Concorso Fotografico_ che prevede di premiare come 1° premio la miglior foto scattata durante l'evento in questione con soggetto un concerto e  il premio _Imola In Musica_ al gruppo o artista distintosi nell’anno 2009 per aver coniugato con particolare originalità e competenza le radici e le tradizioni popolari emiliano-romagnole con i linguaggi della musica moderna.

I luoghi in cui si terranno gli eventi sono molteplici, essendo coinvolte piazze, giardini, palazzi, cafè e persino oratori e chiese. E oltre a Pino Daniele, solo per citare alcuni artisti, la giovane rock band _Lost_, i _Quintorigo_, Sergio Scappini e Germano Bonaveri.

Per maggiori informazioni è comunque possibile visitare il [sito internet](www.imolainmusica.it) dedicato ad Imola in Musica oppure "bussare alle porte" delle competenti autorità cittadine.
