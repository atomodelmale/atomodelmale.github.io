---
author: thesave
comments: true
date: 2009-02-28 17:20:34+00:00
layout: post
link: http://www.atomodelmale.it/2009/02/28/burnout-paradise/
slug: burnout-paradise
title: Burnout Paradise
wordpress_id: 4190
categories:
- Videogiochi
tags:
- Automobili
- Macchina
- Need For Speed
- PC
---

<blockquote>**Take Me Down To The Paradise City where The Grass Is Green And The Girls Are Pretty, Take-Me-Home**</blockquote>


![burnout_paradise_pc](http://www.atomodelmale.it/wp-content/uploads/2009/02/burnout_paradise_pc.jpg)Chi non conosce uno dei pezzi più famosi di tutti i tempi nonché cavallo di battaglia insieme a "Welcome to The Jungle" e "Sweet Child O' Mine" dei Guns N' Roses, storica band/simbolo degli alcoolici anni '90? Bene, allora caricate** "Paradise City"**, alzate il volume delle casse e leggetevi la recensione di "**Burnout Paradise**", ultimo lavoro creato dalla Criterion Games per Electronic Arts!

**Dj Atomica di Crash FM vi dà il benvenuto!**

Devo dire di non essere un grande amante di giochi di corse, oddio, qualche capatina per i vari Need for Speed l'ho fatta anch'io, ma non posso certo definirmi un amante del genere; fatto sta che una volta letta la recensione di questo Burnout Paradise sull'ottimo [The Games Machine](http://www.tgmonline.it/) mi sono convito a dargli un chance e ne sono rimasto piacevolmente soddisfatto: ecco spiegato il motivo di questa recensione ;)

Tornando "on topic" posso dirvi che il titolo Criterion si gioca veramente bene, menù ridotti all'osso e colonna sonora di prim'ordine: già dal menù iniziale sentiamo quella famosa "Paradise City" che ci accompagna per i primi minuti di gioco in cui ci vengono spiegati i rudimenti del mestiere dalla sensuale e decisa voce di "DJ Atomica" di Radio Crash FM.

La nucleare Disk Jokey ci spiega - sopportata da un sottofondo che spazia dal rock al metal, passando per il punk e la classica - che a Paradise City, oltre a esserci l'erba verde e le belle ragazze (mai viste, a questo punto immagino che se ne rimangano chiuse in casa per paura di finire sotto le ruote del sottoscritto...) ci sono **i più performanti bolidi d'america** suddivisi in 3 categorie: macchine **Stunt**, macchine da **Corsa **e macchine **Aggressive**.

Cosa vuol dire questo? Semplicemente che di volta in volta il protagonista sarà chiamato a **scegliere quale auto preferisce** in funzione del proprio "profilo di guida": siete degli amanti della velocità e non potete fare a meno di tagliare ogni curva e spremere fino all'ultimo cavallo del vostro motore? Allora le auto da corsa faranno sicuramente per voi. Se al contrario siete dei tipi più giocherelloni o degli inguaribili attaccabrighe, saranno le macchine stunt o quelle aggressive a soddisfare ogni vostro desiderio.<!-- more -->

**Patente a punti? Sì, ma al contrario!**

![burnout-paradise](http://www.atomodelmale.it/wp-content/uploads/2009/02/burnout-paradise.jpg)Si, avete letto bene, anche a Paradise City c'è la patente a punti... che gli sviluppatori Criterion abbiano fatto un salto in Italia? Chi lo sa, fatto sta che hanno applicato il principio dei punti in modo alquanto "originale" - si fa per dire - se nel Bel Paese "bruciare un rosso" significa perdere 10 punti, a Paradise City te ne danno una secchiata per aver eseguito l'incidente più devastante o il salto più lungo.

Come in ogni gioco che si rispetti al giocatore è legato un** punteggio** (in questo caso il numero di competizioni vinte) che gli permette di ottenere **un certo tipo di patente**, **partendo dalla D** - a cui corrispondono macchine dalle basse prestazioni - **si passa gradualmente a C, B, A ed infine Elite** a cui corrispondono auto sempre più performanti per robustezza, maneggevolezza e velocità.

Al giocatore viene data la più completa autonomia, lasciandolo libero di gironzolare per gli **oltre 20 km2 di strade** che innervano la spericolata Paradise City alla ricerca delle sfide che si possono accettare ad ogni incrocio (in generale ad ogni semaforo)

**Strada rovente o uomo nel mirino?**

![burnout_tweaks](http://www.atomodelmale.it/wp-content/uploads/2009/02/burnout_tweaks.jpg)Come detto prima ad ogni incrocio è possibile fermarsi ed accettare una sfida che ci vedrà coinvolti in furiose e spericolate gare di corsa contro il tempo e soprattutto contro le altre macchine coinvolte nella competizione. I tipi di evento a cui possiamo prendere parte sono sostanzialmente 4 a cui poi si aggiunge un tipo particolare chiamato "Strada Rovente" in cui l'unico nostro nemico è il tempo, per ottenere un upgrade della macchina che già possediamo dobbiamo arrivare nel posto indicato entro un tempo massimo, se il timer raggiunge lo 00:00:00 prima del nostro arrivo siamo fuori!

Gli eventi sono dunque 4:



	
  * **Corsa**: La più semplice delle gare, vengono assegnati un punto di partenza ed uno di arrivo, il giocatore, insieme a tutti gli altri concorrenti, deve raggiungere il traguardo prima degli altri. La parte bella di questo evento - ma anche di tutto il gioco - è che non esiste un solo modo per raggiungere la destinazione, sta proprio nel giocatore scegliere a seconda del percorso se affrontare un strada lunga e dritta che gli permetterà di raggiungere velocità folli o se sarà più opportuno utilizzare acceleratore e freno a mano e percorrere un percorso più breve ma tortuoso per superare gli altri e vincere la competizione.



	
  * **Strada Rovente:** Per ogni automobile è previsto un modello di upgrade che ne esalta questa o quella caratteristica specifica, ovviamente nulla è gratis, una volta accettata la sfida "Strada Rovente" il giocatore dovrà portate il proprio bolide a destinazione entro un certo tempo limite e conquisterà l'agognato aggiornamento!



	
  * **Uomo nel mirino**: Analogamente alle precedenti due sfide il giocatore è tenuto a raggiungere un traguardo posto a una certa distanza, ma in questo caso non sarà il timer il suo nemico, saranno i concorrenti stessi che invece di correre per arrivare primi correranno per distruggere a suon di sportellate e tamponamenti il malcapitato giocatore che dovrà trovare il modo di non farsi disintegrare ed arrivare al traguardo tutto intero.



	
  * **Corsa Stunt**: Anche in questo caso il tempo stringe ed il giocatore deve totalizzare (o meglio superare) il tetto di punteggio prefissato per la prova: salti, giravolte, drift e burnout la faranno da padrone, incrementando il punteggio prima dello scadere dell'inflessibile timer.


**That's all folks!**

Ciliegine sull'abbondante torta confezionata dai ragazzi di Criterion Games sono infine: la presenza dell'immancabile "**Nitro**" che spinge a velocità ancora più estreme la nostra auto e la disponibilità fin da subito delle **Moto** che permettono di svagarsi per la città tra una sportellata e l'altra.

Cosa aspettate, inforcate gli occhiali da sole e indossate i guanti da pilota: **Paradise City vi aspetta**!
