---
author: Radio Rebelde
comments: true
date: 2016-05-31 16:40:30+00:00
layout: post
link: http://www.atomodelmale.it/2016/05/31/quante-ore-dobbiamo-dormire/
slug: quante-ore-dobbiamo-dormire
title: Quante ore dobbiamo dormire?
wordpress_id: 16817
categories:
- Salute
tags:
- Dormire
- Eta
---

**[![download (1)](http://www.atomodelmale.it/wp-content/uploads/2016/05/download-1-300x156.jpg)](http://www.atomodelmale.it/2016/05/31/quante-ore-dobbiamo-dormire/download-1-2/)****Dormire** è importante, si sa. Calo dell'attenzione, alterazioni della memoria, stress e maggiore probabilita' di incidenti stradali, sono solo alcune delle possibili conseguenze di una notte insonne. Se la mancanza di riposo, poi, si protrae nel tempo, le conseguenze possono essere ben piu' gravi e includono indebolimento delle difese immunitarie, pressione alta, diabete, **infarto** e ictus. Altri potenziali effetti negativi includono l'aumentata incidenza di **obesita'**, la depressione, la riduzione del desiderio sessuale.

Ma quante ore dovremmo dormire ogni notte? La risposta non è uguale per tutti e dipende soprattutto dall'età.
La nuova tabella del sonno è il risultato di un lavoro durato due anni, i cui risultati sono stati pubblicati sulla rivista _**Sleep Health**_:



Un **neonato tra 0 e 3 mesi** dovrebbe riposare tra le 14 e le 17 ore mentre nella fascia tra i _**4 e gli 11 mesi**_ occorrono dalle 12 alle 15 ore di sonno, che scendono dalle 11 alle 14 per i **bimbi tra 1 e 2 anni**. Per i piccoli in eta' prescolare, tra i **3 e i 5 anni**, il giusto riposo varia dalle 10 alle 13 ore mentre in eta' scolare, **tra i 6 e i 13 anni**, bisognerebbe dormire dalle 9 alle 11 ore.

La giusta quantita' di sonno per gli adolescenti tra i **14 e i 17 anni** ammonta a 8-10 ore mentre **dai 18 anni fino ai 64** il range di ore oscilla dalle 7 alle 9. Per gli** over 65**, infine, si raccomanda un periodo di riposo di 7-8 ore.
