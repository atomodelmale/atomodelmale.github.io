---
author: Il Gorgonauta
comments: true
date: 2009-04-28 18:16:51+00:00
layout: post
link: http://www.atomodelmale.it/2009/04/28/stati-uniti-e-cuba-prove-di-dialogo-per-barack-obama/
slug: stati-uniti-e-cuba-prove-di-dialogo-per-barack-obama
title: Stati Uniti e Cuba, prove di dialogo per Barack Obama.
wordpress_id: 4650
categories:
- Politica
- Società
tags:
- Barack Obama
- Cuba
- Potere
- Usa
---

Porte aperte a **Cuba**, o meglio, ai cubani. Questo il nuovo messaggio che arriva all'isola da Washington, in particolare![barack-obama](http://www.atomodelmale.it/wp-content/uploads/2008/11/barack-obama-236x300.jpg) da **Barack Obama**. Meno restrizioni su viaggi e sui trasferimenti di denaro, con la possibilità di inviare più oggetti agli abitanti dell'isola caraibica (ma non doni a importanti  funzionari del governo e del Partito Comunista). E in futuro, forse, la fine dell'**embargo** commerciale (in vigore dal 1962), voli regolari, telefonate dirette e il ripristino di relazioni diplomatiche.

Se quindi in passato si poteva raggiungere l'isola solo una volta ogni 3 anni per un periodo massimo di 2 settimane, ora i cittadini americani per visitare i loro familiari possono andare a Cuba una volta ogni 365 giorni e rimanerci in quell'occasione a propria discrezione. Inoltre vengono diminuite e ammorbidite le restrizioni sulle esportazioni di medicinali e beni alimentari, eccezion fatta per quelle agricole per le quali permane il divieto.

Questo è stato il passo dell'amministrazione americana e dal presidente USA alla vigilia del vertice delle Americhe nel quale lo stesso Barack Obama ha stretto la mano a Hugo Chavez, il presidente venezuelano da sempre in cattivi rapporti e critico verso gli Stati Uniti. Dialogo e collaborazione quindi sembrano i nuovi criteri alla base delle future relazioni con i governi e le nazioni dell'America Latina, le quali ora chiedono, a gran voce, la fine dell'embargo.

<!-- more -->


L'apertura, se ha diviso gli esuli cubani, ha invece raccolto segnali favorevoli da **Raul Castro**, affettatosi a dichiarare la sua disponibilità a parlare a ruota libera di qualsia materia (diritti umani compresi) con il governo nordamericano. E così dopo i primi colloqui ad inizio aprile lunedì prossimo il vicesegretario di stato americano Thomas Shannon incontrerà a Washington il rappresentante del governo cubano negli Stati Uniti, Jorge Bolanos, per discutere tra l'altro delle nuove misure adottate.

Quale il motivo di tale **cambiamento di rotta?** Probabilmente la presa di coscienza del fallimento dell'embargo e della sua politica che in più di 40 non ha ottenuto la detronizzazione di Fidel Castro prima, del fratello Raul poi. Se poi la Guerra Fredda è finita quale il senso di mantenere "sottovuoto" l'isola caraibica?

Isolare dal resto del mondo una dittatura o presunta tale non aiuta certo coloro che la subiscono ad uscirne (anzi permette ai dittatore di avere maggior mano libera) e rende difficile esportare fuori dai confini nazionali il dissenso. La nuova via intrapresa da Obama sembra quindi essere quella giusta, con gli obiettivi di aiutare il popolo cubano e dargli gli strumenti per esprimersi in libertà tramite anche maggiori opportunità economiche e migliori condizioni di vita.

Qualora Obama dimostri coraggio e segua la linea tracciata nei giorni scorsi Raul & Company non potranno più utilizzare l'arma propagandistica dell'orco americano dispensatore di morte e povertà e loro stessi saranno costretti a dare segnali concreti e reali per dimostrare di aver intrapreso, una volta per tutte e senza inganni, la via della democrazia e della libertà.
