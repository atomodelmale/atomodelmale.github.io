---
author: Il Gorgonauta
comments: true
date: 2008-04-18 20:18:04+00:00
layout: post
link: http://www.atomodelmale.it/2008/04/18/le-elezioni-ad-imola/
slug: le-elezioni-ad-imola
title: Le elezioni ad Imola.
wordpress_id: 990
categories:
- Blog
- Elezioni
- Imola e Dintorni
- Politica
tags:
- '2008'
- PD
---

Domenica e lunedì ad Imola si è votato anche per eleggere sindaco e consiglio comunale dopo che, come già scritto anche nel [blog](http://www.atomodelmale.it/2008/02/15/arrivederci-sindaco/), il primo cittadino Marchignoli aveva dato le proprie dimissioni per candidarsi con il PD alla camera (obiettivo riuscito).

Come era prevedibile Daniele Manca, candidato del PD, ha vinto con una larga maggioranza (il 61,63%) e sarà quindi il nuovo sindaco. Seguono Adriano Gini con il 21,48% (Pdl-Lega), Antonio Pezzi con il 10,97% (Alleanza con Pezzi-Unione di centrodestra) ed infine la lista civica di Giuseppe Palazzolo con il 5,91% (lista civica Palazzolo sindaco per Imola).

<!-- more -->


Cosa dobbiamo aspettarci nei prossimi mesi? Sopratutto il completamento della bretella e della nuova centrale in via Casalegno, la ricerca di una soluzione definitiva per Piazza Matteotti (il comune sembra intenzionato a proseguire per la sua strada), un nuovo piano casa per le coppie più disagiate, il potenziamento della pubblica sicurezza e più attenzione rivolta ai giovani e i loro problemi. Occhi puntati poi sul futuro dell'Osservanza, sulla Multisala e sulle sorti dell'autodromo. Si cercherà inoltre di puntare sul dialogo e sul confronto, per legare, sempre di più, i cittadini e la loro città.

Questo, in poche righe, è il punto di partenza. Nei prossimi mesi il nuovo sindaco dovrà rispondere con i fatti alle parole e ai programmi elettorali. Vedremo se ci riuscirà oppure no.
