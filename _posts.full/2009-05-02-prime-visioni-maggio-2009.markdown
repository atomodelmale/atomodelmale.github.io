---
author: Il Gorgonauta
comments: true
date: 2009-05-02 13:33:56+00:00
layout: post
link: http://www.atomodelmale.it/2009/05/02/prime-visioni-maggio-2009/
slug: prime-visioni-maggio-2009
title: 'Prime visioni : maggio 2009.'
wordpress_id: 4683
categories:
- Cinema
- Prime Visioni
tags:
- '2009'
---

Meglio gli artigli di [Wolverine](http://www.atomodelmale.it/2009/04/26/il-29-aprile-ecco-x-men-le-origini-wolverine-trailer/) o i segreti e le bugie della classe politica ed economica  americana svelati da uno scaltro reporter? Questo fine settimana (1/05) potreste quindi scegliere tra Hugh Jackman e Russell Crowe, rispettivamente interpreti di **_X-men - Le origini : Wolverine_ **e** _State of a Play_.** Se poi ciò non vi bastasse ecco Benicio Del Toro nella parte del rivoluzionario Ernesto Che Guevara nella pellicola _CHE - Guerriglia_, secondo atto della trsposizione cinematografica dedicata al guerrigliero argentino e infine  una allegra e scoppiettante _Riunione di famiglia_, tutta equivoci e sorprese.![angeliedemoni](http://www.atomodelmale.it/wp-content/uploads/2009/05/angeliedemoni.jpg)

Il secondo week end (8/05) invece nel film _Star System - Se non ci sei non esisti _un imbranato giornalista inglese viene scaraventato nel mondo dello star system statunitense, combinando disastri (ma anche suscitando simpatia) tra colleghi e star hollywoodiane (tra cui la bella Megan Fox).  E per gli appassionati della serie televisiva e cinematografica ** _Star Trek_ **ecco l'omonima pellicola dedicata alle prime avventure del capitano James T. Kirk e del vulcaniano Spock sulla nave stellare USS Enterprise.

Il terzo venerdì (15/05)  uscirà l'atteso **_Angeli & Demoni, _**con lo scrittore Robert Langdon tornare sul grande schermo per indagare sulla setta segreta degli Illuminati, nemica dichiarata della Chiesa Cattolica. Seconda pellicola diretta da Ron Howard e con la presenza di Tom Hanks tratta dall'omonimo best-seller di Dan Brown. Il successivo week end invece il custode Larry e suoi stravaganti amici del museo vivranno una nuova avventura presso lo Smithsonian Institutes in **_Una notte al museo 2: la fuga_**.

<!-- more -->


Infine l'ultimo fine settimana del mese la pellicola _Cadillac Records_ vi porterà negli anni 50 e nel fervore musicale di quegli stessi anni  mentre con_ Uomini che odiano le donne_, tratto dall'omonimo best-seller di Stieg Larsson, 2 giornalisti cercheranno di scoprire i segreti a lungo celati della famiglia Vanger.

Elenco completo delle uscite.

1 maggio._ Hannah Montana - The Movie / Valerie - Diario di una ninfomane / Lezioni d'amore / X-Men - Le origini: Wolverine / Riunione di famiglia / State of Play / CHE - Guerriglia._

8 maggio. Star System - Se non ci sei non esisti / Il canto di Paloma / San Valentino di sangue in 3D / La casa sulle nuvole / Giving Voice - La voce naturale / Feisbum / Just friends /Terra Madre / Principessa / Il sangue dei vinti / Star Trek.

15 Maggio. _17 Again - Ritorno al Liceo / Soffocare / Angeli & Demoni._

22 Maggio. Una notte al museo 2: la fuga /Vincere / Role Models / The Limits of Control.

29 Maggio._ Cadillac Records / Settimo Cielo / Corsa a Witch Mountain / Uomini che odiano le donne /Le grand alibi / The Uninvited._
