---
author: Il Gorgonauta
comments: true
date: 2017-03-31 08:03:44+00:00
layout: post
link: http://www.atomodelmale.it/2017/03/31/2026-ecco-il-mondiale-a-48-squadre/
slug: 2026-ecco-il-mondiale-a-48-squadre
title: 2026, ecco il Mondiale a 48 squadre
wordpress_id: 17920
categories:
- Calcio
- Sport
---

![](http://www.atomodelmale.it/wp-content/uploads/2017/03/Mondiale-calcio-300x169.jpg)Dopo essere stato a lungo solo un'ipotesi, il Mondiale a 48 squadre diventa realtà.

A patire dal 2026, a giocarsi il titolo saranno 48 squadre, così ripartite: sedici dall'Europa, nove dall'Africa, otto dall'Asia, sei dal Nord-Centro America, sei dal Sudamerica, una dall'Oceania e due qualificate tramite i playoff.


La nazionale padrona di casa sarà qualificata di diritto mentre le ultime due selezioni dovranno superare un torneo a sei così strutturato: parteciperà una nazionale a confederazione, esclusa la UEFA, e un’altra formazione appartenente alla confederazione che ospiterà la competizione. In questa sorta di play-off, le due squadre migliori secondo il ranking FIFA saranno teste di serie e giocheranno un solo turno.

Con questa nuova formula, ad essere avvantaggiati sono sopratutto due continenti: l'Asia e l'Africa che vedono il numero delle loro squadre partecipanti raddoppiato rispetto alle edizioni precedenti.

Poco invece cambia per l'Europa (passa da 13 a 16 squadre) e per le due Americhe. L'Oceania invece ottiene un posto fisso per una propria squadra.

L'ampliamento è stato proposto dall'Ufficio di presidenza della Fifa, formato dal presidente Gianni Infantino e dai colleghi di ciascuna delle sei confederazioni, convocato nella casa della Fifa, a Zurigo.

Ora toccherà al Consiglio della Fifa ratificare il documento prodotto nel corso della prossima sessione in programma il 9 maggio a Manama (Bahrain), due giorni prima del 67° congresso della stessa Fifa.
