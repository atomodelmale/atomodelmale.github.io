---
author: Il Gorgonauta
comments: true
date: 2012-08-26 17:04:30+00:00
layout: post
link: http://www.atomodelmale.it/2012/08/26/addio-a-neil-armstrong-il-primo-uomo-sulla-luna/
slug: addio-a-neil-armstrong-il-primo-uomo-sulla-luna
title: Addio a Neil Armstrong, il primo uomo sulla luna
wordpress_id: 11931
categories:
- Notizie
tags:
- Luna
- NASA
- Spazio
- Usa
---

[![](http://www.atomodelmale.it/wp-content/uploads/2012/08/neil-armstrong-nasa-300x188.jpg)](http://www.atomodelmale.it/wp-content/uploads/2012/08/neil-armstrong-nasa.jpg)"Questo è un piccolo passo per un uomo, ma un balzo da gigante per l'umanità". La  frase storica, entrata da ormai 40anni nell'immaginario collettivo, venne pronunciata il 20 luglio 1969 da **Neil Armstrong**, il primo uomo a mettere piede sulla Luna.

Dopo aver subito lo scorso 7 agosto un intervento chirurgico di quadruplo bypass coronarico, l'americano è morto ieri all'età di 82 anni (compiti appena due giorni prima l'operazione).

Armstrong nacque il 5 agosto 1930 in Ohio e appena a 6 anni, durante una fiera paesana, compì il suo primo volo su un piccolo velivolo. Combatté durante la guerra di Corea terminando il conflitto con 72 missioni e nel 1962 fu sezionato come astronauta.

Dopo essere sfuggito miracolosamente alla morte in un incidente, nel luglio del 1969, Armstrong comandò la missione di allunaggio dell'**Apollo 11**.


Dopo essere tornato a terra e accolto come un eroe, l'astronauta di fatto sparì dalla vita pubblica dopo aver coronato il programma spaziale Usa lanciato da John F. Kennedy. L'americano lasciò la Nasa e andò a insegnare ingegneria all'Università di Cincinnati e fece parte di vari consigli di amministrazione di aziende aerospaziali.

L'ex astronauta  ricomparve in pubblico per il 30esimo e 40esimo anniversario dell'impresa dell'Apollo e in quest'ultima occasione venne ricevuto dal presidente Barack Obama assieme ai suo compagni di viaggio Michael Collins e Buzz Aldrin.
