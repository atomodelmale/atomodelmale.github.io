---
author: Il Gorgonauta
comments: true
date: 2011-09-22 20:38:23+00:00
layout: post
link: http://www.atomodelmale.it/2011/09/22/goodbye-r-e-m-si-scioglie-la-rock-band-americana/
slug: goodbye-r-e-m-si-scioglie-la-rock-band-americana
title: Goodbye R.E.M, si scioglie la rock band americana.
wordpress_id: 10517
categories:
- Intrattenimento
- Musica
tags:
- Abbandono
---

[![](http://www.atomodelmale.it/wp-content/uploads/2011/09/R.E.M.-300x204.jpg)](http://www.atomodelmale.it/wp-content/uploads/2011/09/R.E.M..jpg)Attraverso un comunicato online i **R.E.M**. hanno annunciato il proprio scioglimento. Dopo 31 anni di carriera e di successi per la celebre rock band americana è stato il momento di dire basta.

I R.E.M. (la cui sigla non è altro che l'acronimo di _rapid eye movement_, la fase del sonno in cui si sogna) vennero fondati il 5 aprile 1980 ad Athens, in Georgia, da _Michael Stipe_ (voce), _Peter Buck _(chitarra), _Mike Mills _(basso) e _Bill Berry_ (batteria, quest'ultimo lascerà la band nel 1997 per motivi di salute).

Il successo mondiale arrivò nel 1991 con l'album _Out of time_, trascinato dal singolo _Losing my Religion_. L'anno successivo fu la volta di _The Best of R.E.M._, una raccolta dei maggiori successi della band con la prima casa discografica, la I.R.S. Records (nel 1988 infatti i REM passarono alla Warner Bros).

Seguirono poi altri album di successo come _Automatic for the People_ (18 milioni di copie vendute) e _Monster_ e il primo tour mondiale.


Nel 1997 Bill Berry abbandonò i R.E.M. ma questa perdita non provocò la disgregazione del gruppo. Per tutti gli anni 2000 la band infatti continuò a pubblicare album e singoli, nonché ad eseguire live e tour.

Tra i loro successi, oltre a _Losing my Religion _(sicuramente il singolo più conosciuto e rappresentativo della band americana), basta ricordare _Everybody Hurts_, _It's the End of the World as we Know it_ e _Bad day_.

I R.E.M. comunque non scompariranno del tutto, almeno fino al 15 novembre. Per quella data infatti la rock band americana regalerà ai propri fan un ultimo album: _**Part Lies, Part Heart, Part Truth, Part Garbage 1982-2011**_, un doppio cd con i tutti successi che hanno fatto la storia del gruppo.


