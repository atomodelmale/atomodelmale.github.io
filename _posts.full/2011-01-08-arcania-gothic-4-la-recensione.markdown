---
author: Il Gorgonauta
comments: true
date: 2011-01-08 08:00:37+00:00
layout: post
link: http://www.atomodelmale.it/2011/01/08/arcania-gothic-4-la-recensione/
slug: arcania-gothic-4-la-recensione
title: Arcania Gothic 4, la recensione.
wordpress_id: 8707
categories:
- Azione
- Videogiochi
tags:
- RPG
---

**Gothic I, II, III...**

La saga di_ Gothic_, iniziata nel lontano 2001 con il primo capitolo dall'omonimo titolo, continua oggi con il quarto episodio, intitolato _**Arcania Gothic 4**_.


[![](http://www.atomodelmale.it/wp-content/uploads/2011/01/ArcaniaGothic4-300x149.png)](http://www.atomodelmale.it/wp-content/uploads/2011/01/ArcaniaGothic4.png)


**Benvenuti sull'isola di Feshir**.

Il nuovo episodio ha inizio da **Feshir**, una piccola isola serena e tranquilla. Qui abita un pastore (il giocatore di turno) il cui scopo iniziale è quello di ottenere la mano della bella **Ivy**. Per ottenerla però dovrà superare alcune prove, tra uccidere fastidiosi ratti o antipatici Goblin.

L'isola rappresenta in pratica un vero proprio** tutorial** per il giocatore nonché il primo contatto con il coloratissimo mondo di _Arcania Gothic 4_. In questo modo si avrà possibilità di conoscere meglio e di impratichirsi con il proprio personaggio, con l'interfaccia di gioco e con le prime tattiche di combattimento.


[![](http://www.atomodelmale.it/wp-content/uploads/2011/01/ArcaniaGothic4-2-300x164.jpg)](http://www.atomodelmale.it/wp-content/uploads/2011/01/ArcaniaGothic4-2.jpg)


**Vendetta! **

Superate le prime prove tuttavia un triste evento sconvolge i piani del nostro personaggio: l'isola è stata attaccata e tutti i suoi abitanti, Ivy compresa, uccisi. Perchè una simile violenza?<!-- more -->



Toccherà al giocatore risolvere il quesito e scoprire la verità, tra **mappe** sempre più vaste e vecchie conoscenze.

**Semplicità e immediatezza**.

Punto di forza di _**Gothic 4 **_è la sua semplicità e immediatezza : l'interfaccia è  semplice, immediata e facile da gestire e lo stesso si può dire per la maggior parte delle sue missioni.

Il motore grafico inoltre (anche se richiede un buon pc per poter giocare al meglio) ci regala splendidi e dettagliati paesaggi e ambientazioni, tra paludi, **foreste** e castelli. Regalandoci di volta in volta nuovi personaggi, nuove creature e nuovi oggetti.


[![](http://www.atomodelmale.it/wp-content/uploads/2011/01/ArcaniaGothic4-3-300x187.jpg)](http://www.atomodelmale.it/wp-content/uploads/2011/01/ArcaniaGothic4-3.jpg)


**I punti deboli**.

Nei punti di forza di Gothic 4 si nascondono però anche le **debolezze** dell'intero videogioco: le missioni a lungo andare si rivelano ripetitive (consistendo il più delle volte in uccidi questo o quello) e la mappe si dividono a loro volta in mini zone esplorabili con limitati nemici. Quello che viene meno quindi, anche rispetto ai precedenti episodi, è la possibilità di esplorare in piena libertà l'intero mondo che è nostra disposizione.

La trama infatti si sviluppa su binari precostituiti e al giocatore non rimane che vederla evolversi passo dopo passo, zona dopo zona. E le sue scelte non possono influire sul suo sviluppo.

Infine anche la caratterizzazione del personaggio è carente. Le abilità sono poche e dalla scarsa utilità e i punti di avanzamento disponibili per far crescere il personaggio sono insufficienti.

Quest'ultimo potrà svilupparsi solo nel combattimento corpo a corpo, in quella distanza o in una scuola magica (di acqua, fuoco o luce).

In conclusione quindi un buon** RPG **che però,viste le molte aspettative, i suoi illustri predecessori e i suoi punti deboli lascia al giocatore l'amaro in bocca.
