---
author: thesave
comments: true
date: 2009-09-23 18:10:12+00:00
layout: post
link: http://www.atomodelmale.it/2009/09/23/segnali-dal-futuro/
slug: segnali-dal-futuro
title: Segnali dal Futuro
wordpress_id: 5657
categories:
- Cinema
- Drammatico
- Fantascienza
tags:
- Catastrofe
- Nicolas Cage
---

[![Knowingposter08](http://www.atomodelmale.it/wp-content/uploads/2009/09/Knowingposter08.jpg)](http://www.atomodelmale.it/wp-content/uploads/2009/09/Knowingposter08.jpg)


<blockquote>"**Tratto da una storia vera...**"</blockquote>




Non potevo iniziare questo articolo se non con la battuta fatta da un mio amico per spiegarmi la trama del film: ma andiamo ad iniziare ...




**463593434187635**




Non si può certo dire che il buon **Nicholas Cage** non si dia da fare: da oltre 20 anni a questa parte è riuscito a mantenere un’incredibile media di 2-3 film all’anno; impressionante non c’è che dire, peccato che se da una parte il prezzemolino Nicholas possa vantare l’interpretazione di film-mito come “**Con Air**” e “**The Rock**” per non parlare dei più recenti “**Lord of War**” e “**Il genio della truffa**”, dall’altra troviamo sulla stessa lista flop come il misconosciuto “**Il codice dell'assassino: Bangkok Dangerous**”, “**Il prescelto**”, e “**Sonny**”.




Carriera cinematografica a parte, in “**Segnali dal Futuro**” troviamo il nostro caro Nicholas nei panni di **John Koestler, astrofisico al MIT** ed stereotipo del personaggio alla Cage: intelligente, un po’ sfigato, con una punta di nevrosi, qualche problema con l’alcool e un pizzico di quella misantropia che non guasta mai.




Questa volta il personaggio di Cage – come da prassi invischiato suo malgrado in affari di gravità mondiale – si ritrova in mano **un foglio**, incapsulato sotto terra per 50 anni, scritto da una misconosciuta bimba con problemi psichici e** zeppo di numeri** senza un’apparente soluzione di continuità: interessante combinazione, non trovate?<!-- more -->




Ora non starò ad elencare la straordinaria concatenazione di eventi che ha portato suddetto foglio nelle mani del protagonista, fatto sta che il sempre più stanco astrofisico impiega **ben poco tempo a risolvere il misterioso cifrario**: quei numeri non sono altro che la **sequenza delle peggiori stragi mondiali** elencate per data, numero delle vittime e coordinate GPS .




[![photo_08_hires](http://www.atomodelmale.it/wp-content/uploads/2009/09/photo_08_hires1-300x197.jpg)](http://www.atomodelmale.it/wp-content/uploads/2009/09/photo_08_hires1.jpg)Lo scettico scienziato non crede ai suoi occhi, fermo sostenitore della teoria del caos, non può che capitolare davanti alla **precisione delle previsioni** fatte da Lucinda – la bambina che, tutt’altro che pazza, 50 anni fa scrisse quel foglio – sebbene John cerchi di evitare le stragi di cui è a conoscenza, non può assolutamente porvi rimedio: **solamente troppo tardi capirà l’inevitabilità  del destino della terra**.




**Bah … Uff … Mah …**




**Questi sono stati i miei commenti dalla prima mezz’ora di film in poi**: benché l’idea della premonizione dei disastri e della fine del mondo non siano poi così male – anche se a mio avviso non se ne sentiva la mancanza – l’idea di **staticità e fatalità degli eventi** **futuri** non riesco a mandarla giù: certo è un’interpretazione che il regista/sceneggiatore/quel-che-è ha voluto dare alla pellicola, ma sia la sequenza di eventi che portano al finale, sia il loro “perché” proprio **non è riuscita a convincermi**, coadiuvata senza ombra di dubbio da un **montaggio tutt’altro che brillante**.




Il buon Nicholas si difende come può, ma in generale la pellicola risente di una certa **autoreferenzialità** che **l’appesantisce** molto, rendendo la narrazione quasi pachidermica, per non parlare di alcuni momenti di vero “**smarrimento**”, in cui il film s’impantana qua e là.




**[![photo_01_hires](http://www.atomodelmale.it/wp-content/uploads/2009/09/photo_01_hires-300x124.jpg)](http://www.atomodelmale.it/wp-content/uploads/2009/09/photo_01_hires.jpg)Citazione d’orrore**: tutta la storia degli uomini sconosciuti che sussurrano mi sembra **una Razzata pazzesca**, per non parlare del **finale**, esempio lampante del **miglior salto di palo in frasca cinematografico** – c’è da chiedersi se non sia stato appiccicato in coda al film durante le sessioni finali di montaggio dopo essersi accorti di non averne girato uno …




Che dire, a meno che non vi perdiate nessun film di Cage, amiate alla disperazione i film catastrofici (cui si salvano gli effetti speciali) o non abbiate assolutamente niente di meglio da fare,** vi sconsiglio la visione di “Segnali dal Futuro”** – forse – l’ennesimo flop dell’onnipresente Nicholas Cage.
