---
author: Il Gorgonauta
comments: true
date: 2013-07-09 21:30:58+00:00
layout: post
link: http://www.atomodelmale.it/2013/07/09/prime-visioni-tutte-le-uscite-al-cinema-di-luglio-2013/
slug: prime-visioni-tutte-le-uscite-al-cinema-di-luglio-2013
title: Prime visioni, tutte le uscite al cinema di luglio 2013
wordpress_id: 13450
categories:
- Prime Visioni
tags:
- Wolverine
---

![pacific rim](http://www.atomodelmale.it/wp-content/uploads/2013/07/pacific-rim-300x187.jpg)Un indiano pazzo e un giustiziere solitario. L'improbabile coppia (interpretata rispettivamente da Johnny Depp e Armie Hammer) è sbarcata lo scorso mercoledì sul grande schermo con **The lone ranger**, rivisitazione cinematografica di una popolare serie televisiva degli anni '50. Dietro la macchina da presa c'è Gore Verbinski, lo stesso regista di tre dei quattro episodi dei _Pirati dei Caraibi_. Il divertimento è assicurato.

Ma le nuove uscite non si fermano qui. Il secondo week end del messe ecco **Pacific Rim,** ovvero l'ennesima invasione del nostro pianeta da parte di creature mostruose, i Kaiju. Per sconfiggerli viene creata un'arma speciale: enormi robot, chiamati Jaeger, controllati simultaneamente da due piloti le cui menti sono collegate a una rete neurale. Ma anche i Jaeger sembrano impotenti di fronte alla ferocia degli invasori..

Stesso scenario catastrofico per **Facciamola finita**, ma i protagonisti della pellicola sono un normalissimo gruppo di amici impegnati a dare una festa nella loro casa. Una serie di assurdi eventi catastrofici distrugge Los Angeles e i sei sopravvissuti si ritrovano nel bel mezzo della fine del mondo. Uscita giovedì 18.


Se non siete stanchi di assistere a presunti esorcismi, ecco nelle sale, lo stesso week end, **The last exorcism - Liberaci dal male**, il sequel dell'_Ultimo esorcismo_. La protagonista Nell Sweetzer non si ricorda nulla di quanto gli è capitato in passato, se non di essere l'unica sopravvissuta della sua famiglia. Ma la presenza demoniaca che già si era impossessata del suo corpo non ha alcuna intenzione di lasciarla andare.

![the-wolverine-l-immortale](http://www.atomodelmale.it/wp-content/uploads/2013/07/the-wolverine-l-immortale-202x300.jpg)Il mese si chiude in bellezza con il ritorno sul grande schermo di uno dei più amati eroi Marvel: Wolverine. In questa nuova pellicola, dal titolo **Wolverine: l'immortale**, Logan è deciso a sbarazzarsi della propria immortalità. Quando un ricco imprenditore giapponese, al quale ha salvato la vita, si offre di donargli la mortalità attraverso un congegno di sua invenzione, accetta, dando a tutti i suoi nemici un'occasione unica per ucciderlo.


In conclusione, come tradizione, l’elenco completo delle uscite


**3 luglio**. The Lone Ranger;

**4 luglio**. Dino e la macchina del tempo / Il Corpo del Duce / Violeta Parra - Went To Heaven / Crew 2 Crew - A un passo dal sogno / The East / Il grande orso / To the Wonder / Italian Movies / Questi sono i 40;

**11 luglio**. Rabbia in pugno / Now You See Me - I maghi del crimine / Pacific Rim / Oggetti smarriti / Parental Guidance / Uomini di parola / Viramundo - Un viaggio musicale con Gilberto Gil;

**18 luglio**. Alex Cross / R.I.P.D. / Eco Planet - Un pianeta da salvare / The last exorcism - Liberaci dal male / ESP 2 - Fenomeni paranormali / Facciamola finita / The Lost Dinosaurs / Pain & Gain - Muscoli e denaro;

**22 luglio**. Springsteen & I;

**25 luglio**. Wolverine: l'immortale / Se sposti un posto a tavola.


e il trailer a caso del mese



