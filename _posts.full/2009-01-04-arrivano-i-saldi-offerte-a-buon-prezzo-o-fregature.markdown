---
author: Il Gorgonauta
comments: true
date: 2009-01-04 21:44:08+00:00
layout: post
link: http://www.atomodelmale.it/2009/01/04/arrivano-i-saldi-offerte-a-buon-prezzo-o-fregature/
slug: arrivano-i-saldi-offerte-a-buon-prezzo-o-fregature
title: 'Arrivano i saldi : offerte a buon prezzo o fregature?'
wordpress_id: 3727
categories:
- Crisi
- Economia
- Italia
- Società
tags:
- Acquisti
- Offerte
- Saldi
- Spese
---

![saldi-invernali](http://www.atomodelmale.it/wp-content/uploads/2009/01/saldi-invernali-300x237.jpg)Nella maggior parte delle città italiane (ma in alcune, come Firenze, Ancona e Cagliari, solo tra qualche giorno) sono incominciati i **saldi** nei vari negozi di abbigliamento, anche di centri commerciali e outlet, con sconti che vanno dal 10 al 70%. Immagini di file ai negozi ma anche persone pagate come comparse per inscenare un ipotetico assalto al locale.

Sul successo o meno di questi sconti inciderà, e molto, comunque la** crisi economica** in corso, sia in senso positivo che negativo. Se infatti essa ha spostato in avanti molti acquisti (nonchè possibili regali, magari da consegnare un pò in ritardo o per l'epifania) per poter approfittare dei saldi e risparmiare qualche soldo, la stessa imporrà alle famiglie italiane di destinare a questa spesa una minor somma di denaro. Senza dimenticare magari qualche vendita promozionale già durante l'anno che ha reso superfluo comprare proprio in questo momento.

Attenzione comunque all'acquisto, il consiglio è sempre quello di controllare accuratamente il capo di abbigliamento da acquistare per evitare raggiri "**fregature**" in agguato, come fondi di magazzino o scarti venduti come resti di stagione o falsi sconti applicati a prezzi di base maggiorati.

<!-- more -->


Non mancano tuttavia anche le **regole da rispettare** per i commercianti  :  si dovranno separare i capi in saldo da quelli in vendita al prezzo normale, si dovrà indicare accanto al prodotto il prezzo iniziale e la percentuale di sconto applicato (facoltativo invece l'apposizione del costo finale) e le comunicazioni pubblicitarie e le informazioni sui prezzi dovranno essere chiare, veritiere, comprensibili e non ingannevoli. E se cambiare la merce rimane una possibilità rimessa alla volontà del venditore, la sostituzione di quella difettosa costituisce invece un diritto del consumatore.

Attenzione, buon senso e qualche giretto in più in diversi negozi per confrontare  tra loro le varie offerte rimangono tuttavia alla fine le migliori armi a disposizioni di tutti per evitare di tornare a casa con qualcosa di inutile, non necessario o sbagliato tra le mani. E a male estremi, in caso di raggiro, una visitina allo Sportello del Consumatore, all’Ufficio Comunale per il commercio o ai Vigili Urbani.

Il Gorgonauta.
