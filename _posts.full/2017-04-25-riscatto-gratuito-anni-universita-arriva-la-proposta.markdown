---
author: Radio Rebelde
comments: true
date: 2017-04-25 13:51:43+00:00
layout: post
link: http://www.atomodelmale.it/2017/04/25/riscatto-gratuito-anni-universita-arriva-la-proposta/
slug: riscatto-gratuito-anni-universita-arriva-la-proposta
title: Riscatto gratuito anni università. Arriva la proposta
wordpress_id: 17969
categories:
- Giovani
tags:
- Pensione
- Riscatto
- Università
---

![](http://www.atomodelmale.it/wp-content/uploads/2017/04/riforma-pensioni-novita-ap-si-riscatto-laurea-gratis-no-discriminazioni-news-oggi-23-aprile-2017_1288273-300x141.jpg)**Riscattare** gli anni di università gratuitamente per i giovani potrebbe non essere più solo utopia.
Il sottosegretario all'economia _**Pier Paolo Baretta**_, nel corso del Forum sulla previdenza organizzato dalla Cassa dei commercialisti, ha affermato che gli anni passati a studiare per laurearsi dovrebbero “avere una copertura previdenziale” e la sua proposta sarebbe quella di “_fiscalizzare il periodo contributivo legato agli studi universitari”_ per _“dare continuità contributiva”_ ai giovani di oggi.
La proposta sembra trovare d'accordo anche sindacati e opposizioni, poco chiaro invece il bacino che potrebbe beneficiare di tale manovra.
La proposta sembra riguarderà sicuramenete chi al momento dell'entrata in vigore della legge risulterà essere studente, ovviamente sarà necessario il conseguimento obbligatorio della laurea per poter beneficiarne, mentre non è ancora chiaro se potranno usufruirne anche tutti i laureati nati dal **1980**.



Attualmente il riscatto degli anni di università ha un costo proporzionato al reddito, che è sempre stato decisamente oneroso e ha sempre disincentivato i contribuenti a concludere l'operazione.  L'obiettivo di Baretta è dare una pensione ai giovani, assicurargli "una continuità contributiva", visto che i loro percorsi professionali sono costellati da "buchi" causa disoccupazione e crisi economica.

Tuttavia non mancano le critiche:-_"è impensabile_ - ha detto l'ex sottosegretaria al Lavoro e alle Politiche sociali _**Jole Santelli**_ - _escludere chi è nato prima dal 1980, poiché la precarietà colpisce tutti"_.
