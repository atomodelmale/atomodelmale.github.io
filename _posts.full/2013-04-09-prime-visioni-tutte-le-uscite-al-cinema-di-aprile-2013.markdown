---
author: Il Gorgonauta
comments: true
date: 2013-04-09 13:07:02+00:00
layout: post
link: http://www.atomodelmale.it/2013/04/09/prime-visioni-tutte-le-uscite-al-cinema-di-aprile-2013/
slug: prime-visioni-tutte-le-uscite-al-cinema-di-aprile-2013
title: Prime visioni, tutte le uscite al cinema di aprile 2013
wordpress_id: 13031
categories:
- Prime Visioni
tags:
- Tom Cruise
---

![oblivion-movie](http://www.atomodelmale.it/wp-content/uploads/2013/04/oblivion-movie-300x202.jpg)La primavera tarda ad arrivare, ma non sul grande schermo dove fioriscono le prime visioni. Si comincia con **Hitchcock**, la pellicola incentrata sul Maestro del brivido. Il film mostra il regista all'apice della sua carriera e alle prese con la regia di una delle sue opere più celebri: Psycho. Uscita giovedì 4 aprile.

Venendo al week end in arrivo, Tom Cruise ci accompagnerà in uno scenario post-apocalittico dove l'umanità è costretta a vivere sopra le nuvole dopo un attacco alieno che ha distrutto mezzo pianeta. La missione di Tom è rimanere sulla Terra e riparare i droni che proteggono l'umanità dagli alieni. Pronti per **Oblivion**?

Scenario decisamente più 'terreno' per **Attacco al potere**, dove un commando di terroristi attacca la Casa Bianca e rapisce il presidente degli Stati Uniti. In suo soccorso giungerà Gerard Butler, nei panni di un ex-agente dei Servizi Segreti rimasto intrappolato nell'edificio.

Ricordate _Scary Movie 3 - Una risata vi seppellirà_? Altre risate in arrivo con il quinto capitolo della saga, **Scary Movie 5.  **_Paranormal Activity_, _Inception_, _Hunger Games_ sono solo alcune delle pellicole prese di mira nel nuovo episodio.


![hates-houseattheend](http://www.atomodelmale.it/wp-content/uploads/2013/04/hates-houseattheend-210x300.jpg)Per quanto riguarda l'ultimo week end del mese, Robert Downey Jr. torna sul grande schermo con **Iron Man 3**. Il nostro supereroe dovrà vedersela stavolta con il genetista Aldrich Killian. Per gli amanti dell'horror ecco **Hates - House at the End of the Street**, con Jennifer 'Katniss' Lawrence. Nel film, Sarah ed Elissa (madre e figlia), si sono appena trasferite in una nuova casa in una cittadina di campagna, cercando di rifarsi una vita dopo il divorzio di Sarah dal marito. Peccato che in quell'edificio poco tempo prima si sia consumato un orrendo duplice omicidio.


In conclusione, come tradizione, l'elenco completo delle uscite


**4 aprile**. Bianca come il latte, rossa come il sangue / Jimmy Bobo – Bullet to the Head / Le avventure di Zarafa - Giraffa Giramondo / Come un tuono / Hitchcock / Sodoma - L'altra faccia di Gomorra.

**11 aprile**. La città ideale / Tutto parla di te / 11 Settembre 1683 / Le avventure di Taddeo l'esploratore / Ci vediamo domani / Exhibition - Manet: Ritratti di vita / Un'insolita vendemmia / L'ipnotista / Midway - Tra la vita e la morte / Noi non siamo come James Bond / Oblivion / Tsunami Tour - Un comico vi seppellirà / Tutto parla di te / Il volto di un'altra.

**18 aprile**. Scary Movie 5 / Attacco al Potere / Treno di notte per Lisbona / Bomber / Razzabastarda / BB King: The Life of Riley / Chavez - l'ultimo comandante / Il ministro - L'esercizio dello Stato / Nina / Passione sinistra / Sheer / Sono un pirata, sono un signore.

**25 aprile**. Disconnect / Una Vita Violata / Hates - House at the End of the Street / Iron Man 3 / Kiki consegne a domicilio / Le streghe di Salem / Viaggio Sola.


e il trailer a caso del mese.



