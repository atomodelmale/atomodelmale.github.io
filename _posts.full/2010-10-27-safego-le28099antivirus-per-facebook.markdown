---
author: thesave
comments: true
date: 2010-10-27 14:22:05+00:00
layout: post
link: http://www.atomodelmale.it/2010/10/27/safego-l%e2%80%99antivirus-per-facebook/
slug: safego-l%e2%80%99antivirus-per-facebook
title: 'SafeGo, l’antivirus per Facebook '
wordpress_id: 8176
categories:
- Facebook
- Internet
- Sicurezza
- Social Network
tags:
- Antivirus
- Facebook
- Privacy
- Virus
---

Bisogna ammetterlo, Facebook, in Italia, ha fatto il “botto”, dai 13enni in preda agli sconvolgimenti ormonali agli ottuagenari informatizzati ci sono tutti.

**Il male si annida nella rete**

E si sa, quando un sistema o un mezzo informatico viene usato dalle “masse” è lì che** il cyber-crimine prospera **e si diffonde.

![](http://www.atomodelmale.it/wp-content/uploads/2010/10/SafeGoLogo-300x119.jpg)

Che sia per peccato d’**innocenza, ingenuità **o **noncuranza**, è capitato a più di un utente – qualcuno direbbe utonto – del celebre social network di vedersi **rubare le proprie credenziali,** o di essere addirittura vittima di furto di informazioni personali a causa **dell’abilitazione di applicazioni** più o meno sicure.

A queste si aggiungono poi la **caterva di spam, link fasulli e pubblicità “ingannevoli”** che permeano faccia-libro fino al midollo ed attirano nella mendace tela l’ignara mosca-utente.

In soccorso di tutti noi utenti, viene proprio **un’applicazione di Facebook**, creata da **BitDefender** – nota soprattutto per l’omonimo antivirus –, che una volta abilitata si ergerà a protezione da** malintenzionati e villani cibernetici**.<!-- more -->

**How-to?**

![](http://www.atomodelmale.it/wp-content/uploads/2010/10/SafeGo.jpg)

Si paga? **No**.

Come si chiama? **SafeGo **(o SafEgo, dipende come la si vuole leggere :P)

Come s’installa?

**Semplice**: cliccando su [http://apps.facebook.com/bd-safego/](http://apps.facebook.com/bd-safego/) si aprirà la pagina dell’applicazione, che una volta abilitata e “lanciata” – cliccando il tasto “**Scan Now**”-- **scansionerà il vostro profilo** alla ricerca di link fraudolenti presenti in applicazioni, nei messaggi o nella bacheca, riportando in tempo reale gli eventuali collegamenti da evitare.

In aggiunta a questo controllo “antivirale”, **SafeGo** **ispeziona** per noi **le impostazioni sulla privacy dell’account**, segnalando in un quadrante la **“percentuale di privacy”** del nostro profilo.

Va detto che purtroppo al momento l’applicazione è ancora in **versione beta**, cioè in continuo sviluppo, alcune parti non funzionano, come la segnalazione delle “ultime minacce” – latest threads – e si registrano alcuni “incantamenti” dei box quando avviene un aggiornamento, ma nulla di non risolvibile nel breve periodo.

**L’antivirus per Facebook**

![](http://www.atomodelmale.it/wp-content/uploads/2010/10/SafeGo-Dashboard-300x217.jpg)SafeGo si propone come un “**antivirus**” – passatemi il termine – **per il nostro profilo di Facebook**, controllando link maligni e avvertendoci **se qualche impostazione del nostro profilo è stata lasciata “aperta”** ad eventuali maliziosi malintenzionati marziani (l’ultimo termine non centra, era per fare l’assonanza :P).

Come scritto sopra, SafeGo è un’applicazione assolutamente **gratuita** e svolge un importantissimo ruolo nel **debellare il dilagare di epidemie cyber-virali** che, con le dinamiche di FaceBook, possono raggiungere velocità di propagazione allarmanti.

Dal canto suo **BitDefender** ottiene un’ottima “pubblicità gratuita” – di cui quest’articolo è un esempio, d’altra parte l’intera comunità trae vantaggio da uno **strumento professionale** che permetterà di analizzare ed evitare le procedure messe in atto dai soliti furbetti del quartierino virtuale.
