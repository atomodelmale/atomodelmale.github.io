---
author: Il Gorgonauta
comments: true
date: 2009-05-05 20:39:07+00:00
layout: post
link: http://www.atomodelmale.it/2009/05/05/imola-piazza-matteotti-ripavimentazione-conclusa-e-lobelisco/
slug: imola-piazza-matteotti-ripavimentazione-conclusa-e-lobelisco
title: Imola, piazza Matteotti, ripavimentazione conclusa. E l'obelisco?
wordpress_id: 4693
categories:
- Imola e Dintorni
tags:
- '2009'
- Cantieri
- Obelisco
- Piazza Matteotti
---

Imola, volete passeggiare per **Piazza Matteotti?** Ora è finalmente possibile dopo la conclusione dei lavori di **ripavimentazione** (e ora rimane solo il pezzo di Via Emila contiguo alla piazza sul quale, cmq, già si lavora). E l'obelisco? Dopo varie ipotesi sulla sua futura collocazione (al cimitero del Piratello o anche in un lato della stessa piazza Matteotti) lo stesso verrà collocato presso il giardino Stefanino Curti in viale Zappi.

Ma cosa è accaduto dopo che a fine[ 2006 ](http://www.atomodelmale.it/2007/07/13/lobelisco-della-discordiala-telenovela-continua/)il Consiglio di Stato aveva bocciato il ricorso del comune?

Mentre quest'ultimo cerca una via d'uscita con il Ministero i comitati ricorrono nuovamente al Tar, vista la vittoria ottenuta in precedenza, per ottenere la ricollocazione del Monumento ai caduti nella piazza nell'inerzia del Comune. Il Tribunale Amministrativo Regionale dichiara l'inottemperanza del palazzo comunale ma nel frattempo quest'ultimo ha ottenuto la cancellazione del decreto Garzillo.

Contemporaneamente si istituisce un tavolo tecnico per decidere la nuova collocazione dell'obelisco. Allo stesso vengono invitati i comitati ma questi rifiutano di partecipare e ricorrono nuovamente al Tar, il quale sospende i lavori nella piazza, nel frattempo ripresi, in attesa della sua decisione finale.

<!-- more -->


Il Comune ricorre al Consiglio di Stato contro la sospensiva dei lavori decisa dal Tar e vince: a questo punto i lavori di ripavimentazione possono concludersi. Nel frattempo dopo aver ottenuto l'ok delle soprintendenze regionali e del tavolo tecnico si decide di spostare l'Obelisco nel giardino Stefanino Curti.

Telenovela conclusa? Non esattamente in quanto rimane da attendere la decisione del Tar sull'ultimo ricorso presentato.


..Continua..
