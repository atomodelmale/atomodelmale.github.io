---
author: Il Gorgonauta
comments: true
date: 2013-01-05 07:00:15+00:00
layout: post
link: http://www.atomodelmale.it/2013/01/05/dopo-facebook-twitter-pronto-a-sbarcare-in-borsa-nel-2014/
slug: dopo-facebook-twitter-pronto-a-sbarcare-in-borsa-nel-2014
title: Dopo Facebook, Twitter pronto a sbarcare in borsa nel 2014?
wordpress_id: 12639
categories:
- Social Network
tags:
- Borsa
- Twitter
---

[![twitter](http://www.atomodelmale.it/wp-content/uploads/2009/01/twitter-300x120.png)](http://www.atomodelmale.it/2009/01/29/twitter-contro-facebook-tu-da-che-parte-stai/twitter/)Dopo Facebook, anche **Twitter** si preparerebbe a sbarcare a Wall Street nel 2014. Rumors provenienti dalla rete danno per certo l'ingresso in borsa del popolare social network. Gli indizi ci sono tutti.

Il sito di microblogging è stato valutato 11 miliardi di dollari (contro gli 8 di due anni fa) da **Greencrest**, la stessa società di analisi che ha valutato anche Facebook e Zynga. Twitter sta spingendo da tempo su varie iniziative per monetizzare la propria immensa popolarità e da qualche tempo sta rafforzando la sua struttura dirigenziale, altro segno propedeutico al lancio di un'Offerta pubblica iniziale (o Ipo).

Le valutazioni provengono da Max Wolff di Greencrest, secondo cui dopo un'iniziale a parere contrario, Twitter potrebbe ora tornare sui suoi passi e tentare il grande passo o entro la fine del 2013 o nei primi mesi del 2014.


Per contro i cinguettii sono valutati appena 11 miliardi di dollari (quando **Facebook** è arrivato in borsa aveva un valore stimato di certo miliardi di dollari ed è stato un flop) mentre Twitter e il suo fondatore Jack Dorsey sono sempre parsi restii a uno sbarco a Wall Street (Zuckerberg al contrario era convinto dell’operazione). Non confortano poi i precedenti illustri di Facebook e di Zynga, che dal momento del loro sbarco in Borsa hanno perso rispettivamente la metà e i tre/quarti del proprio valore.

Jack Dorsey già in passato ha comunque precisato che un'Offerta pubblica iniziale avverrà solo quando il social network sarà pronto per il grande passo e solo se ci sarà una prospettiva strategica.L'ingresso del popolare social network, l'ultimo a mancare in borsa, potrebbe rivelarsi l'ennesimo grande flop. Nel frattempo i prossimi cinguettii però potrebbero provenire da Wall Street.
