---
author: Il Gorgonauta
comments: true
date: 2012-09-12 16:00:30+00:00
layout: post
link: http://www.atomodelmale.it/2012/09/12/novantesimo-minuto-addio-allesclusiva-sui-gol/
slug: novantesimo-minuto-addio-allesclusiva-sui-gol
title: Novantesimo minuto, addio all'esclusiva sui gol
wordpress_id: 12026
categories:
- Calcio
- Sport
tags:
- Rai
---

[![](http://www.atomodelmale.it/wp-content/uploads/2012/09/90°-minuto-300x208.jpg)](http://www.atomodelmale.it/wp-content/uploads/2012/09/90°-minuto.jpg)Quando ancora non c'era Sky o Mediaset Premium, l'unico modo per vedere i gol della Serie A da casa era sintonizzarsi su **Novantesimo Munito**, la storica trasmissione della Rai che per prima trasmetteva in chiaro i gol delle partite.

Oggi, nell'era delle tv a pagamento, la Rai ha perso i diritti e dovrà aspettare **Cielo**, il canale in chiaro di Sky visibile sul digitale terrestre, che trasmetterà per primo le immagini dei gol in chiaro già 45 minuti dopo la fine delle partite. 90°  minuto comunque non scomparirà, ma potrà mandare in onda  i servizi in onda solo dopo la concorrente.

Cielo inoltre avrà la facoltà di mettere in piedi un suo "Quelli che", cioè una trasmissione con esclusive immagini degli stadi o delle tifoserie. Candidata numero uno per condurre un simile programma Simona Ventura, che dallo scorso anno ha chiuso il rapporto con la tv di Stato.

In realtà non è la prima volta che Novantesimo minuto perde i diritti sui gol: già nel 2005 Mediaset si era assicurata l'esclusiva (alla trasmissione sportiva erano comunque rimasti i gol della Serie B) ma appena tre anni dopo la Rai se l'era ripresa. Oggi la nuova sconfitta per la gioia di Sky.


90º minuto nasce nel 1970 e diviene ben presto la trasmissione sportiva per eccellenza all'interno della tv di Stato. Mentre per milioni di italiani è un appuntamento fisso della domenica pomeriggio, alla sua conduzione si susseguono nomi del calibro di Paolo Valenti, Fabrizio Maffei e Giampiero Galeazzi.
