---
author: Radio Rebelde
comments: true
date: 2014-01-27 21:33:22+00:00
layout: post
link: http://www.atomodelmale.it/2014/01/27/ztl-imola-dal-1-marzo-arrivano-le-multe/
slug: ztl-imola-dal-1-marzo-arrivano-le-multe
title: Ztl Imola. Dal 1 Marzo arrivano le multe
wordpress_id: 14182
categories:
- Imola e Dintorni
tags:
- Imola
- Multe
- Ztl
---

![UpkPfA5XLji3Z3qcQ6Stgm1mhgWrc40fQsbQ0zif6p4=--telecamere_puntate_sul_centro_storico_di_imola](http://www.atomodelmale.it/wp-content/uploads/2014/01/UpkPfA5XLji3Z3qcQ6Stgm1mhgWrc40fQsbQ0zif6p4-telecamere_puntate_sul_centro_storico_di_imola-300x224.jpg)Ci siamo! Anche a **Imola** dal **1° marzo** entrerà in funzione il Sistema automatico di controllo degli accessi alla **ZTL** e Area Pedonale con 4 portali_ (Emilia/Bughetti; Appia/Cavour; Selice/Emilia; Morelli/Emilia/Marsala)_.

Dopo la fase di sperimentazione (durata un anno, anziché qualche mese) nei giorni scorsi è stata ultimata l’ordinanza comunale, firmata giovedì 9 gennaio, che prevede, appunto, che dal 1° marzo 2014 le telecamere saranno attivate e chiunque non sia in possesso della nuova autorizzazione ad entrare nella ZTL ed Area Pedonale **verrà sanzionato**.

Nei prossimi giorni il Comune invierà una lettera a più di 2 mila fra cittadini e imprese, nella quale si preannuncia l’avvio del nuovo sistema di controllo con tutte le indicazioni per fornire i dati aggiornati al fine della registrazione degli aventi diritto all'accesso: tutte le autorizzazioni in essere e in scadenza il 31 gennaio sono prorogate automaticamente al 28 febbraio prossimo, ultimo giorno in cui valgono gli attuali permessi cartacei.

Saranno pertanto sollecitati tutti i residenti, i commercianti, gli artigiani ed i corrieri attualmente in possesso del pass a comunicare le targhe del veicolo o dei veicoli con i quali intendono continuare ad accedere ed il percorso che abitualmente effettueranno all’interno della ZTL e/o dell’Area Pedonale; allo stesso modo anche gli invalidi dovranno confermare l’esigenza del pass.



Il costo complessivo del progetto è stato di **955.700 euro**, di cui 355.400 finanziati dalla Regione con le risorse dedicate agli accordi sulla qualità dell’aria e il resto con risorse proprie del Comune, una somma importante che forse si poteva destinare ad urgenze ben più grandi per la nostra città.
