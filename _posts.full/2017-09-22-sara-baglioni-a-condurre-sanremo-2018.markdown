---
author: Radio Rebelde
comments: true
date: 2017-09-22 15:32:52+00:00
layout: post
link: http://www.atomodelmale.it/2017/09/22/sara-baglioni-a-condurre-sanremo-2018/
slug: sara-baglioni-a-condurre-sanremo-2018
title: Sarà Baglioni a condurre Sanremo 2018
wordpress_id: 18506
categories:
- Musica
tags:
- '2018'
- Baglioni
- Sanremo
---

![](http://www.atomodelmale.it/wp-content/uploads/2017/09/download-1-300x138.jpg)**Claudio Baglioni** sarà conduttore e direttore artistico della 68esima edizione del **Festival di Sanremo dal 6 al 10 febbraio**. Le date del Festival sarebbero dunque state scelte per non scontrarsi con la Champions League (che potrebbe vedere impegnate Juventus, Napoli e Roma: una fetta importante di audience) visto che il 13 e 14 febbraio si disputerà l'andata degli ottavi di finale.
A Baglioni spetterà l'arduo compito di confrontarsi con gli ascolti delle edizioni scorse quando Carlo Conti riuscì a raggiungere, insieme a Maria De Filippi, il 50,7% degli ascolti.
Grande protagonista della musica, il cantautore romano si è già messo in gioco in tv con successo: nel 1997 ha condotto con Fabio Fazio _Anima mia_, è stato protagonista su Rai1 delle serate evento _Capitani coraggiosi_ con Gianni Morandi.



Ora bisognerà capire se Baglioni sarà in grado di attrarre qualche Big oppure se proseguirà con la vincente scelta delle precedenti edizioni di pescare cantanti dai Talent.
Prossimo ai festeggiamenti per i suoi 50 anni di carriera, Claudio Baglioni ha già annunciato una serie di eventi all’Arena di Verona con i quali intende mettere a frutto il suo mezzo secolo di successi.
Il tempo non è tanto per mettere insieme una squadra che lo affiancherà nella kermesse sanremese, si è parlato di _Virginia Raffaele_, dello stesso _Gianni Morandi_, insomma occorrerà un** "Capitano Coraggioso"**.
