---
author: Il Gorgonauta
comments: true
date: 2010-04-15 20:37:39+00:00
layout: post
link: http://www.atomodelmale.it/2010/04/15/un-saluto-a-raimondo-vianello/
slug: un-saluto-a-raimondo-vianello
title: Un saluto a Raimondo Vianello.
wordpress_id: 7155
categories:
- Italia
- Serie e Programmi TV
tags:
- Comicità
- Raimondo Vianello
- Spettacolo
---

Un saluto a** Raimondo Vianello**.[![](http://www.atomodelmale.it/wp-content/uploads/2010/04/Raimondo-Vianello-300x226.jpg)](http://www.atomodelmale.it/wp-content/uploads/2010/04/Raimondo-Vianello.jpg)

Il popolare e storico volto della **televisione** italiana si è spento oggi all'ospedale San Raffaele di Milano all'età di 87 anni. Al suo fianco la moglie **Sandra Mondaini**.

Raimondo Vianello nasce a Roma nel 1922. Si laurea in giurisprudenza ma non segue la carriere forense. Nel 1950 a 28 anni incomincia la sua carriera nel mondo dello **spettacolo** : viene infatti chiamato a interpretare un soldato nella rivista _Cantachiaro_ di Garinei e Giovannini.

Nel 1951 conosce **Ugo Tognazzi** e i 2 conducono sulla Rai lo show _Un, due, tre._ Il varietà ha grande successo e va in onda per sei stagioni televisive.

Nel 1958 conosce Sandra Mondaini e i 2 si sposano 4 anni dopo, nel 1962, formando sia una delle coppie più simpatiche e conosciute della televisione sia un sodalizio professionale e sentimentale destinato a durare fino alla sua morte.<!-- more -->



Negli anni 60 e 70 Sandra e Raimondo conducono altri varietà di successo (da _Studio Uno_ a _Tante scuse_) per poi approdare negli anni 80 alle reti Fininvest dove i 2 interpretano tra l'altro la celebre sit-com **_Casa Vianello_**. Nel 1998 Vianello viene chiamato dalla Rai a condurre il Festival di Sanremo.

Vianello, grande appassionato di sport (conduce su Italia 1 la trasmissione sportiva_ Pressing _dal 1991 al 1999), non frequenta però solo il mondo della televisione. Recita anche al **cinema**, dove tra l'altro appare anche accanto al grandissimo Totò in suoi 2 film : _Totò Sceicco_ e _Totò Diabolicus. _

_
_
