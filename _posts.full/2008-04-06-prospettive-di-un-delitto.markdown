---
author: Il Gorgonauta
comments: true
date: 2008-04-06 21:59:37+00:00
layout: post
link: http://www.atomodelmale.it/2008/04/06/prospettive-di-un-delitto/
slug: prospettive-di-un-delitto
title: Prospettive di un delitto.
wordpress_id: 985
categories:
- Azione
- Cinema
- Drammatico
- Intrattenimento
tags:
- Forest Whitaker
---

**[![](http://www.atomodelmale.it/wp-content/uploads/2008/04/Vantage-Point-300x186.jpg)](http://www.atomodelmale.it/wp-content/uploads/2008/04/Vantage-Point.jpg)Trama**. Il presidente degli Stati Uniti è in visita a Salamanca, Spagna, per tenere un discorso in vista della prossima conclusione di un accordo internazionale contro il terrorismo. Tuttavia a Plaza Mayor, luogo in cui sta svolgendo la cerimonia, qualcuno sta aspettando il momento giusto per colpire.

Appena il presidente americano prende la parola infatti, alcuni spari risuonano nell'aria e una bomba compie una strage. La pellicola così, attraverso il punto di vista di 8 diversi personaggi che hanno assistito in un modo o nell'altro alla scena, cerca di individuare il colpevole di tanto orrore.

**Recensione**. Un attentato e all'apparenza nessun responsabile. Diversi voci, sospetti e reazioni si mescolano e si scatenano tra la folla. Di 8 persone, diverse per il lavoro che svolgono o per il motivo che li spinge a trovarsi in quel luogo in quel momento, viene raccontata minuto per minuto ed individualmente la terribile giornata. E cosi persona dopo persona il quadro si chiarisce e prende forma dato che ognuno apporta la sua verità/ testimonianza (nonché le sue bugie) ed è comunque legato in qualche modo agli altri protagonisti.


Questo, essenzialmente, il grande punto di forza di _Prospettive di un delitto_, ossia la capacità di offrire una situazione confusa ed incerta, dove tutto è possibile, grazie a questo espediente narrativo (elemento che ovviamente attira lo spettatore in cerca di risposte agli interrogativi iniziali posti dalla pellicola). E così, tassello dopo tassello, prospettiva dopo prospettiva, il grande progetto delittuoso si perfeziona.

Non mancano quindi i **colpi di scena** e le sorprese ma il film ben presto prende decisamente una piega diversa, abbandonando l'aspetto investigativo. Anche a causa del fatto che entrano in scena i personaggi chiave della pellicola e il tutto assume maggiore chiarezza, incominciano pertanto le scene e le situazioni tipiche di un **action movie**, con spari, inseguimenti ed esplosioni. E così la formula inizialmente vincente perde un pò di spessore soffrendo all'apparenza di scene inverosimili e di una trama che, se indagata a fondo, dice ben poco. Un aspetto interessante è invece la mistificazione della verità compiuta dal governo americano e dai mezzi di informazione che accennano, dicono e rendono pubblico solo ciò che fa più comodo. Una prospettiva abbastanza inquietante e che getta lunghe ombre nella nostra realtà quotidiana.

La pellicola vanta infine numerosi attori di nota fama come Forest Whitaker (che ricordo per _L'ultimo Re di Scozia_), Dennis Quaid (_The Day After Tomorrow_ o _In good company_), William Hurt (ad es **_Into the Wild_**), Sigourney Weaver (nota ad es per la saga di _Alien_) e Matthew Fox (famoso per la serie tv _**Lost**_). Un cast di grandi firme per un buon prodotto, pensato bene ma forse riuscito così così.

Il Gorgonauta.
