---
author: thesave
comments: true
date: 2010-05-04 08:00:35+00:00
layout: post
link: http://www.atomodelmale.it/2010/05/04/iron-man-2/
slug: iron-man-2
title: Iron Man 2
wordpress_id: 7296
categories:
- Azione
- Cinema
- Commedia
- Fantascienza
tags:
- Gwyneth Paltrow
- Iron Man
- Marvel
- Robert Downey Jr.
- Samuel L.Jackson
- Scarlett Johansson
- Tony Stark
---

È strano, ma mi accorgo solo ora che nessuno ha scritto – a suo tempo – la recensione del primo Iron Man, peccato, vorrà dire che farò ammenda...![](http://www.atomodelmale.it/wp-content/uploads/2010/05/ironman-202x300.jpg)

**I'm Iron Man!**

Com'è d'uso da un po' di anni a questa parte – diciamo da inizio millennio, per fare cifra tonda – il **cinema** sta **attingendo a piene mani** dall'infinito **universo dei fumetti**, trasponendo le avventure inchiostrate in blockbuster mondiali – con fortune alterne, vedansi, oltre ai fortunati X-Men e Hulk, flop come DareDevil od Elektra .

Ovviamente anche quel tamarro di **Tony Stark** non poteva mancare all'appello, rivelandosi una grande occasione sia per la **Marvel** di **rispolverare un eroe un po' “arrugginito”**, sia per un attore come **Robet Downey Jr.** di scrollarsi di dosso lo scomodo passato di alcolista e tossicodipendente e **ritornare** alle **luci della ribalta**.<!-- more -->

![](http://www.atomodelmale.it/wp-content/uploads/2010/05/StarkPotts-300x293.png)Facendola breve, nel primo film della serie viene presentato il personaggio – e che personaggio – di **Tony Stark**, figlio d'arte ed **ereditiero** dell'impero economico delle **Stark** **Industries**, durante una dimostrazione degli ultimi ritrovati tecnologici per la difesa – o sarebbe meglio dire offesa – svoltasi in **Afghanistan**, viene **attaccato** e sequestrato da un **gruppo terroristico** locale.

Durante la propria prigionia fa la conoscenza del dottor Yinsen, che lo salva da morte certa, impiantandogli un **magnete nel petto** che tenga **lontane dal suo cuore **le schegge penetrategli durante l'attacco.

Costruendo un **reattore ARC** – di invenzione del padre – miniaturizzato, che, oltre ad alimentare il magnete, da energia ad una **poderosa armatura**, Tony conquista l'agognata libertà, distruggendo la base dei terroristi.

Tornato a casa perfeziona la propria invenzione e da vita all'eroe ipertecnologico conosciuto col nome di **Iron Man**, il resto lo sapete, altrimenti vi invito a vedervi il primo film, dato che comunque, grazie ad un attore protagonista azzeccatissimo ed a un **ottimo** **mix** tra **azione**, **avventura** e **comicità**, il film è stato campione d'incassi nel 2008.

**Provaci ancora, Tony**

![](http://www.atomodelmale.it/wp-content/uploads/2010/05/Whiplash.png)Visto l'immediato successo del primo film nelle sale, quelli della Paramount s'affrettarono a prenotare il regista **Jon Favreau** e tutta l'allegra combriccola del primo film per produrre il secondo per direttissima, data di consegna: Aprile 2010.

La storia riprende lì dove l'aveva interrotta il primo film, dopo la **sconvolgente confessione **di Stark di essere Iron Man. Intanto dall'altra parte del mondo, nella fredda e poverissima **Russia**, lo sta osservando un personaggio **cupo e nerboruto**, tale **Ivan** **Vanko** – interpretato da **Michey **- The Ram - **Rourke** –, fisico e figlio d'arte di un collaboratore del padre di Tony, morto di stenti e alcool dopo essere caduto in disgrazia.

Le cose non stanno andando per niente bene all'egocentrico industriale, assediato dai **concorrenti** della **Hammer Industries** e dal **governo** degli **Stati Uniti** per il possesso della tecnologia della sua miracolosa **armatura**, scopre che la macchina che lo ha tenuto in vita fin'ora lo sta lentamente uccidendo avvelenandogli il corpo.

Un **primo** **scontro** avvenuto contro Vanko – anch'esso dotato di reattore ARC e di un paio di letali fruste elettrificate – fa capire a Tony di essere **tutt'altro che invincibile**, aumentando inoltre le **pressioni** **governative** per ottenere la tecnologia dalle Stark Industries.

![](http://www.atomodelmale.it/wp-content/uploads/2010/05/Iron-Man2-300x167.png)Come al solito non voglio rivelarvi troppo sulla trama, ma preferisco concludere con qualche pensiero su attori e pellicola.

Ottimo nella parte dello **sbruffone impenitente** di Stark, **Downey** **Jr**. , benché come sempre si trascini dietro di sé quell'aura di autocompiacimento, **sa il fatto suo**, anche se appare un po' più stordito del solito. Peccato per lo **scambio di interpreti **tra **Terrence Howard** e **Don Cheadle** per il ruolo di **Rhodey**, sia chiaro non ho nulla contro Cheadle, ma penso che il faccione baffuto di Howard sarebbe stato migliore per la parte, ma sono gusti.

![](http://www.atomodelmale.it/wp-content/uploads/2010/05/Black-Widow-205x300.png)Buone le interpretazioni di altri due “attoroni” come **Samuel L. Jasckson**, già visto in altre pellicole nel ruolo di **Nick Fury**, oltre alla new entry costituita dalla bellissima et sensualissima **Natasha** – **Scarlett Johannson** – **Romanoff**.

Un po' in secondo piano invece la povera **Pepper Potts** – Gwyneth Paltrow – che Tony farà disperare da inizio a fine film, relegandola nella parte della fidanzatina apprensiva per buona parte della pellicola.

Se il primo film era stata una vera e propria rivelazione, questo secondo **non deluderà **di certo **i fan **più accaniti, che ritroveranno lo Stark di sempre, anche se **un po' troppo supponente e meno brillante **di prima. Come al solito ad Hollywood la ricetta è “more of the same”, ma questa volta potrebbero aver esagerato nel dosaggio degli ingredienti, trasformando la dinamica trama del primo in una **semi-ordinata successione di eventi**, dall'incedere un po' **troppo frettoloso**, soprattutto sul finale.

**Mai noioso e comunque divertente**, la pellicola non raggiungerà il risultato del precedente capitolo, ma fa il proprio lavoro, fungendo da collante per il prossimo (?) film, oltre a spianare la strada al film cross-over dei Vendicatori previsto per il 2012.

P.S. Se dovete ancora guardare il film, non perdetevi il “to be continued” alla fine dei titoli di coda, marchio di fabbrica delle pellicole Marvel, si preannunciano **tuoni e fulmini divini** all'orizzonte!
