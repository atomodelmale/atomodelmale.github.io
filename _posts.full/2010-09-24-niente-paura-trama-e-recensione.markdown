---
author: Il Gorgonauta
comments: true
date: 2010-09-24 14:06:48+00:00
layout: post
link: http://www.atomodelmale.it/2010/09/24/niente-paura-trama-e-recensione/
slug: niente-paura-trama-e-recensione
title: Niente paura, trama e recensione.
wordpress_id: 8052
categories:
- Cinema
- Italia
- Musica
tags:
- Documentario
- Ligabue
---

**[![](http://www.atomodelmale.it/wp-content/uploads/2010/09/Niente-Paura-210x300.jpg)](http://www.atomodelmale.it/wp-content/uploads/2010/09/Niente-Paura.jpg)C'è un Italia**, come spiega _Carlo Verdone_, cattolica per definizione ma nei suoi comportamenti profondamente amorale.

**C'è un Italia**, come spiega _Margherita Hack_**_,_** in cui non si potranno mai fare leggi veramente laiche, tramandando così discriminazioni e disuguaglianze.

**C'è un Italia**, come dice _Paolo Rossi_, in cui il popolo si è trasformato in pubblico, vota, applaude e va a dormire. Qualche volte si indigna anche ma poi il tutto si trasforma in qualche lieve brontolio. Un popolo che sa indicare i concorrenti del Grande Fratello ma che non sa dare un significato alla festa del 2 giugno.

**C'è un Italia**, come spiegano _Don Luigi Ciotti_ e _Roberto Saviano_, dell'omertà e della paura, che osserva e sa ma non parla.

**C'è un Italia** tuttavia fatta anche da coloro che si battono  per contrastare la criminalità e la mafia, anche a rischio della  propria vita, ma senza paura, come _Falcone_ e _Borsellino_.<!-- more -->



**C'è un Italia**, come racconta _Giovanni Soldini_, in cui ancora si considera e ci si batte per il prossimo.

**C'è un'Italia**, come racconta una giovane ragazza albanese, di  immigrati che pur non essendo nati in questo paese arrivano a sentirlo come il proprio ed ad amarlo. Un Italia però anche razzista, in cui i  suoi partiti politici cavalcano e incentivano paure e fobie popolari. Invece di costruire solide certezze per il futuro.

[![](http://www.atomodelmale.it/wp-content/uploads/2010/09/niente-paura-300x225.jpg)](http://www.atomodelmale.it/wp-content/uploads/2010/09/niente-paura.jpg)

**C'è un Italia** smarrita che si interroga sul proprio avvenire.

**C'è un Italia** che non si riconosce in coloro che la governano ma in coloro che l'abitano.

**C'è l'Italia **della **Costituzione**, per molti oggi un  semplice fastidio da cancellare o riformare al più presto. O che ci lascia in imbarazzo. Perché i suoi principi fondamentali, tutti votati  al buon senso e al buon vivere civile, appaiono ad oggi una lista di utopie non realizzate e realizzabili.

**C'è l'Italia** dove sono un comico o un cantante a doverci  ricordare i valori e i principi sui quali si basa  una democratica e civile società. In cui partecipazione e condivisione sembrano un ricordo  del passato.

**C'è l'Italia **delle autobombe e delle stragi che uccidono la  speranza, degli arresti dei boss mafiosi, dell'immigrazione, delle  vittorie sportive, degli scioperi e delle lotte sindacali.

e **c'è un Italia** che canta_ Luciano Ligabue_. Le cui canzoni, concerti e riflessioni costituiscono il filo attraverso il  quale uomini e avvenimenti scorrono sullo schermo. Da _Niente Paura_ a _Una Vita da mediano_, da _Ballando sul Mondo_ a _Non è tempo per noi_.

Volti, idee e fatti attraverso i quali raccontare gli ultimi trent'anni della nostra storia. Ma non solo. Un modo anche per indagare su cosa eravamo e in quale direzione stiamo andando. E per affamare nuovamente l'amore e l'affetto che ancora si prova per questo paese, nonostante tutte le sue contraddizioni e le sue ingiustizie.

La pellicola certo rischia di finire di parlare di tutto e di niente (pretendere di poter raccontare in 85 minuti gli ultimi trent'anni di  storia italiana  è forse un po troppo) e di trasformarsi in un messaggio politico. Ma la sua forza in realtà sta nel rivolgersi allo spettatore, nel dialogarci e nel costringerlo ad un confronto ed ad una riflessione.

E la musica, come spiega Ligabue, è un potente veicolo attraverso il quale condividere emozioni e sentimenti, uno strumento per aiutarci e talvolta consolarci. Un mezzo infine per continuare a sognare e sperare. Nel futuro, nelle persone, nelle cose, nel mondo.

**Perché come dice _Fabio Volo_, le persone non si svegliano la mattina se non sono consapevoli di avere un futuro. E se hanno perso tutte le loro speranze.**
