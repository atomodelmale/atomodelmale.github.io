---
author: Il Gorgonauta
comments: true
date: 2013-09-08 18:23:00+00:00
layout: post
link: http://www.atomodelmale.it/2013/09/08/usa-107enne-ingaggia-sparatoria-con-le-forze-speciali/
slug: usa-107enne-ingaggia-sparatoria-con-le-forze-speciali
title: Usa, 107enne ingaggia sparatoria con le forze speciali
wordpress_id: 13784
categories:
- Notizie
---

![swat-uccidono-107enne](http://www.atomodelmale.it/wp-content/uploads/2013/09/swat-uccidono-107enne.jpg)Un combattivo ultracentenario ha ingaggiato una sparatoria con una squadra speciale delle teste di cuoio. Al termine dello scontro armato, avvenuto nella sua abitazione, l'uomo è rimasto ucciso.

Il fatto è accaduto nella località di Pine Bluff, nello stato dell'Arkansas. Monroe Isidore, 107 anni, ha aggredito due persone e poi si è barricato nella camera da letto armato di una pistola. Una volta giunta sul posto, la polizia ha fatto uscire le due persone aggredite, quindi ha iniziato a trattare con l'anziano per farlo arrendere.

Il tentativo, però, non è andato buon fine: per tutta risposta, secondo quanto raccontato dalla polizia, l'uomo ha sparato alcuni colpi attraverso la porta chiusa. I poliziotti hanno quindi chiesto i rinforzi ed è intervenuta una squadra delle teste di cuoio, le Swat.


Dopo vari tentativi di convincerlo ad arrendersi andati a vuoto, gli agenti hanno deciso di fare irruzione nella camera, sparando gas lacrimogeni attraverso la finestra della camera da letto. L'anziano non era intenzionato a consegnarsi facilmente alle forze di polizia e ha aperto il fuoco prima e dopo che gli agenti hanno fatto irruzione dentro la stanza. I poliziotti hanno reagito sparando a loro volta e uno dei proiettili ha colpito a morte l'uomo.
