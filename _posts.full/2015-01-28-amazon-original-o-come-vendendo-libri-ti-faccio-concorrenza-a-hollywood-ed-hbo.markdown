---
author: thesave
comments: true
date: 2015-01-28 08:30:00+00:00
layout: post
link: http://www.atomodelmale.it/2015/01/28/amazon-original-o-come-vendendo-libri-ti-faccio-concorrenza-a-hollywood-ed-hbo/
slug: amazon-original-o-come-vendendo-libri-ti-faccio-concorrenza-a-hollywood-ed-hbo
title: Amazon Original o come vendendo libri ti faccio concorrenza a Hollywood ed
  HBO
wordpress_id: 15366
categories:
- Cinema
- Serie e Programmi TV
tags:
- Amazon
---

# Amazon Original o come vendendo libri ti faccio concorrenza a Hollywood ed HBO



Amazon è diventato un colosso di vendite, uno schiacciasassi che fa paura a negozi reali e siti di vendita online con un servizio di ordine e spedizione di prim'ordine che, ad oggi, annovera nel proprio catalogo perfino le [rocce contenenti uranio](http://www.amazon.com/Uranium-Ore/dp/B000796XXM/) e la [carne in scatola di unicorno](http://www.amazon.com/gp/product/B004CRYE2C/). Per non parlare di libri, musica, e film in DVD e Blu-Ray.

[caption id="attachment_15367" align="aligncenter" width="640"]![La galassia di offerte di Amazon.com](http://www.atomodelmale.it/wp-content/uploads/2015/01/amazon-products-1024x369.png) La galassia di offerte di Amazon.com[/caption]

Non si può dire che Jeff Bezos, CEO e fondatore di Amazon.com sia a corto di iniziativa. Apripista nel settore del [Cloud Computing](http://aws.amazon.com/), nel 2007 Bezos invade il mercato col proprio lettore di libri elettronici made by Amazon, entrando a testa bassa nel mercato degli ebook. Di lì a poco sono arrivati i Kindle Fire, aggiungendo Amazon tra le fila di produttori di tablet, in diretta concorrenza con Apple, Google e Samsung. E poi ancora la [Fire TV](http://www.amazon.com/gp/product/B00CX5P8FC/) ed il [Fire Phone](http://www.amazon.com/dp/B00OC0USA6).



## Amazon Original



![AmazonStudios](http://www.atomodelmale.it/wp-content/uploads/2015/01/AmazonStudios.jpg)Con il brand "Amazon Original" l'omonima compagnia si è lanciata nel mercato dei produttori di serie televisive (tipo [questa](http://wp.me/pl33w-3ZC) e [questa](http://wp.me/pl33w-3ZH)), incassando i premi per "migliore serie commedia o musicale" e "miglior attore di una serie commedia o musicale" agli ultimi Golden Globes con [Transparent](http://it.wikipedia.org/wiki/Transparent).

Ovviamente Amazon non ha inventato nulla, avendo già esempi di serie premiate da pubblico e critica come [House of Cards](http://it.wikipedia.org/wiki/House_of_Cards_-_Gli_intrighi_del_potere) e [Orange is the New Black](http://en.wikipedia.org/wiki/Orange_Is_the_New_Black) prodotte entrambe da Netflix, prima compagnia di noleggio di DVD e videogiochi e ora gigante dello streaming online on-demand.

La particolarità è la "forza" con cui Amazon si è gettata nella mischia coi suoi "Amazon Studios", proponendo, ad oggi, un carnet di 12 serie (con una stagione per serie) dal 2013 ad oggi.

![amazon_vs_netflix-970-80](http://www.atomodelmale.it/wp-content/uploads/2015/01/amazon_vs_netflix-970-80-300x169.png)Non contenta, l'ultima mossa degli Studios è l'annuncio dei preparativo per rilasciare, nell'anno venturo, 12 film. Ripeto, do-di-ci film. Come si confà a qualsiasi pellicola, i film passeranno tramite il canonico periodo di proiezione nelle sale, diventando disponibili su Amazon Instant Prime dopo 1-2 mesi dall'arrivo nelle sale.

Probabilmente la pressione esercitata da Amazon non mancherà di dare da qualche grattacapo ai Grandi di Hollywood che fin'ora hanno mantenuto una finestra di 3-4 mesi tra l'uscita dei film al cinema e la loro distribuzione domestica, per evitare che l'ultimo cannibalizzasse il primo. Per non parlare di Netflix, sicuramente nel mirino di Amazon come principale concorrente per lo streaming online.

A noi spettatori, non rimane che, letteralmente, "vederne delle belle" da parte dei due titani del web.
