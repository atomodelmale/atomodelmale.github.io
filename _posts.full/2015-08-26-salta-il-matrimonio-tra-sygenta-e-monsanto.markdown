---
author: Radio Rebelde
comments: true
date: 2015-08-26 20:51:48+00:00
layout: post
link: http://www.atomodelmale.it/2015/08/26/salta-il-matrimonio-tra-sygenta-e-monsanto/
slug: salta-il-matrimonio-tra-sygenta-e-monsanto
title: Salta il matrimonio tra Sygenta e Monsanto
wordpress_id: 15963
categories:
- Economia
tags:
- Monsanto
- Sygenta
---

[![Monsanto-Syngenta-logo-360x288](http://www.atomodelmale.it/wp-content/uploads/2015/08/Monsanto-Syngenta-logo-360x288-300x240.jpg)](http://www.atomodelmale.it/2015/08/26/salta-il-matrimonio-tra-sygenta-e-monsanto/monsanto-syngenta-logo-360x288/)Doveva essere il matrimonio dell'anno, invece si è concluso con un nulla di fatto.

Il gruppo **Monsanto** ha annunciato che intende rinunciare all'offerta di acquisto lanciata sulla svizzera **Syngenta**, che ha respinto più volte le 'avances' del colosso americano delle biotecnologie e delle sementi.

Come sempre accade, quando i rumours si fanno troppo fitti e dati quasi per certi dal mercato, l'affare salta.

Nei giorni scorsi Monsanto aveva migliorato la sua offerta valutando Syngenta 47 miliardi di dollari. L'azienda Usa era disposta a mettere sul piatto _**470 franchi per azione** _mentre la commissione per un eventuale break-up dovuto a questioni antitrust era salita a 3 miliardi.

Il prezzo per azione è stato però considerato lontano da un qualche possibile interesse da parte degli Elvetici, i quali ci tengono a sottolineare quanto siano state sottovalutate le prospettive di crescita di Syngenta.



Viene così vanificato quello che da molti veniva giudicato un matrimonio molto fruttuoso, mettendo a disposizione della compagnia americana una vasta gamma di tecnologie e prodotti che avrebbero rivoluzionato il mondo agricolo.

La borsa ha punito Syngenta, che è crollata a Zurigo di oltre il 18% a 309,9 franchi, mentre il Nyse premia Monsanto che avanza del 7,5% a 96,13 dollari.

Avrà fatto bene Sygenta oppure ha perso un'occasione? Forse il futuro ci darà una risposta, sicuramente ne ha guadagnato la concorrenza.
