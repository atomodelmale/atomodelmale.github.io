---
author: wildboar
comments: true
date: 2017-08-16 08:38:51+00:00
layout: post
link: http://www.atomodelmale.it/2017/08/16/ragazzo-di-scandicci-morto-dopo-una-rissa-in-costa-brava/
slug: ragazzo-di-scandicci-morto-dopo-una-rissa-in-costa-brava
title: Ragazzo di Scandicci morto dopo una rissa in Costa Brava
wordpress_id: 18406
categories:
- Giovani
- Italia
- Notizie
- Società
---

Doveva essere una tranquilla vacanza di un gruppo di giovani adolescenti italiani ma si è ben presto tramutata in tragedia.
Un ragazzo originario di Scandicci in provincia di Firenze è morto durante una rissa scoppiata in un locale a Lloret de Mar lungo la Costa Brava.

Secondo le prime [ricostruzioni](http://www.corriere.it/esteri/17_agosto_13/lloret-de-mar-22enne-italiano-muore-aggressione-discoteca-36bef91e-8025-11e7-a3cb-7ec6cdeeea93.shtml) il pestaggio è avvenuto intorno alle 3 della notte tra venerdì e sabato. La polizia catalana ha ricevuto la segnalazione di una rissa in una discoteca e, giunti sul posto, gli agenti hanno trovato il giovane italiano già in gravissime condizioni. Il 22enne è morto nella notte all'ospedale Josep Trueta di Girona. I presunti responsabili dell'aggressione - tre russi di origine cecena di 20, 24 e 26 anni - sono stati arrestati e sono a disposizione del magistrato di turno. I tre avrebbero colpito il giovane con pugni, calci in faccia e in testa prima di darsi alla fuga ed essere però individuati e fermati dalla polizia.

I ragazzi erano attualmente residenti in Francia a Strasburgo per motivi politici e a quanto pare uno dei tre, il ragazzo attualmente sotto arresto a Barcellona, sarebbe un lottatore di MMA.

Cresce ovviamente la rabbia tra i parenti e gli amici del giovane ragazzo.

Sul caso si è inoltre espresso lo stesso sindaco di Scandicci che ha [dichiarato](https://www.ilfattoquotidiano.it/2017/08/14/lloret-de-mar-ragazzo-italiano-morto-pestato-dentro-il-locale-il-padre-tutti-hanno-visto-nessuno-e-intervenuto/3793745/): "Abitava nel quartiere Casellina e lavorava in un banco del mercato di frutta a San Lorenzo, il mercato centrale di Firenze. Era un ragazzo molto conosciuto in città, io stesso avevo con lui amici in comune "

Foto in testata  © Copyright ANSA
