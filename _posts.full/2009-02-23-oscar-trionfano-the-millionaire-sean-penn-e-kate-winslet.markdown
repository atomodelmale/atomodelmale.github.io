---
author: Il Gorgonauta
comments: true
date: 2009-02-23 21:33:45+00:00
layout: post
link: http://www.atomodelmale.it/2009/02/23/oscar-trionfano-the-millionaire-sean-penn-e-kate-winslet/
slug: oscar-trionfano-the-millionaire-sean-penn-e-kate-winslet
title: Oscar, trionfano The Millionaire, Sean Penn e Kate Winslet.
wordpress_id: 4136
categories:
- Cinema
tags:
- Oscar
- Premiazione
- Sean Penn
---

![the-millionaire](http://www.atomodelmale.it/wp-content/uploads/2009/02/the-millionaire-240x300.jpg)Si è conclusa la **notte degli Oscar** al **Kodak Theatre,** alcuni sono tornati a casa con una statuetta altri no. Trionfa _**The Millionaire**_ con ben 8 statuette, tra le quali l'ambito premio per il  **miglior film** (e poi miglior regia,  sceneggiatura non originale, fotografia, montaggio, canzone, suono e  colonna sonora). A casa_ Il curioso caso di Benjamin Button _(vince solo nelle categorie scenografia, trucco ed effetti speciali), per Brad Pitt e Angelina Jolie serata a bocca asciutta, in piena sintonia con quanto già emerso ai Golden Globe.

Vince quindi una pellicola fuori dagli schemi e dal magico mondo di Hollywood, che guarda ai meno fortunati e ai più poveri, i quali cercano di riscattare la propria posizione economica e sociale. Una tendenza rispettata anche in altri premi come quello andato a **Sean Penn,** come miglior attore protagonista, per la sua interpretazione di **Harvey Bernard Milk** primo politico americano dichiaratosi omosessuale ucciso nel 1978. Per Sean Penn si tratta del secondo Oscar dopo quello vinto con _Mystic River_ nel 2004.

Dopo sei candidature invece premio Oscar come miglior attrice protagonista a **Kate Winslet **per il suo ruolo in The Reader. Vincono, come già ampiamente previsto, tra i non protagonisti Heath Ledger per_ Il Cavaliere oscuro_ riconoscimento postumo) e Penelope Cruz per _Vicky Cristina Barcelona_ di Woody Allen (prima attrice spagnola, a portare a casa  la statuetta).

<!-- more -->


L'Oscar per l'_animazione_ va al simpatico robottino **_Wall-e_**, quello per il _miglior film straniero,_ a sorpresa, al giapponese _Departures_ mentre  **Men on wire** di James Marsh vince come _miglior documentario_. Un pò di **Italia** quando inaspettatamente _Sofia Loren_ sale sul palco per per tracciare un profilo, assieme ad altre 4 ex-vincitrici, delle candidate come Miglior Attrice protagonista.

Conduttore della serata **Hugh Jackman**, il quale balla e canta per mezza premiazione (in versione musical con Beyonce, ma senza dimenticare di portare sul palco anche Anne Hathaway). Infine un video ricorda Paul Newman, scomparso lo scorso settembre.
