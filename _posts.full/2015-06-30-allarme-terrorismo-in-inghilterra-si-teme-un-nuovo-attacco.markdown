---
author: Il Gorgonauta
comments: true
date: 2015-06-30 13:31:06+00:00
layout: post
link: http://www.atomodelmale.it/2015/06/30/allarme-terrorismo-in-inghilterra-si-teme-un-nuovo-attacco/
slug: allarme-terrorismo-in-inghilterra-si-teme-un-nuovo-attacco
title: Allarme terrorismo in Inghilterra, si teme un nuovo attacco
wordpress_id: 15821
categories:
- Notizie
- Sicurezza
- Terrorismo
tags:
- Inghilterra
---

![skorpion gun](http://www.atomodelmale.it/wp-content/uploads/2015/06/skorpion-gun-300x190.jpg)In Gran Bretagna si teme un nuovo e devastante attacco terroristico. A generare l'allarme è l'arrivo di un carico di mitragliette Skorpion, armi capaci di sparare fino a 750 colpi al minuto. Le armi, secondo quanto rivela il Times, sono state vendute a bande criminali locali che, secondo l'anti-terrorismo, sono in contatto e si scambiano informazioni e armi con cellule jihadiste. Resta ancora da capire come il carico abbia potute raggiungere indisturbato il suolo britannico. Le armi, di fabbricazione cecoslovacca, sono prodotte a partire dalla fine degli anni 50.

Il quotidiano britannico riferisce come Scotland Yard abbia rafforzato le misure di sicurezza in tutti i punti sensibili, a partire dal torneo di tennis di Wimbledon, iniziato proprio ieri. E l'Fbi britannica (la National Crime Agency) ha già messo in stato di massima allerta l'anti-terrorismo.


Tra pochi giorni, precisamente il 7 luglio, ricade poi il decimo anniversario dell'attentato del 7 luglio 2005, in cui quattro terroristi uccisero 55 persone e ne ferirono oltre 700, in un'azione coordinata a Londra che prese di mira tre treni della metropolitana e un autobus.

In totale sono 600 gli agenti schierati in aggiunta a quelli di solito impegnati in attività anti-terrorismo. Altri 380 stanno interrogando i turisti di ritorno dalla Tunisia per acquisire informazioni sul massacro di Sousse, il peggior attacco contro cittadini britannici proprio da quel 7 luglio di dieci anni fà.
