---
author: Radio Rebelde
comments: true
date: 2013-07-25 20:23:38+00:00
layout: post
link: http://www.atomodelmale.it/2013/07/25/google-lancia-chromecast-la-chiavetta-che-cambiera-la-tv/
slug: google-lancia-chromecast-la-chiavetta-che-cambiera-la-tv
title: Google lancia Chromecast. La chiavetta che cambierà la Tv
wordpress_id: 13534
categories:
- Tech &amp; Hacks
tags:
- Chromecast
- Google
- Tv
---

![](http://www.atomodelmale.it/wp-content/uploads/2013/07/chromecast_dongle-1-300x199.jpg)Il gigante di Mountain View ha calato l'ennesimo asso nella sfida contro Cupertino. Arriva infatti **Chromecast**, una chiavetta capace di riprodurre sul televisore di casa i contenuti provenienti da smartphone, tablet e computer.

Il dispositivo Chromecast sarà disponibile sul mercato americano al prezzo contenuto di **35 dollari** ed è basato su una versione semplificata di Chrome OS. La chiavetta può essere collegata ad una tv con presa hdmi, è dotata di connettività wi-fi, e consente l’accesso alla navigazione Internet.

Sfruttando la connessione Wi-Fi, permette di visualizzare sullo schermo, in modalità streaming, contenuti online di vario genere utilizzando un pc o un Mac (su cui è installato il browser Chrome) ed ovviamente anche il proprio tablet o smartphone, sia Android che iOs. Filmati e video saranno prelevati direttamente dalla Rete e non dalla memoria del dispositivo, garantendo quindi una buona qualità della riproduzione (garantita anche con il device in stand-by) e non penalizzando l'autonomia della batteria.



Chromecast è un dongle HDMI, ovvero un gadget a forma di penna USB da collegare a una delle porte che solitamente si trova dietro (o sul fianco) degli schermi LCD ad alta definizione, come già ne esistono sul mercato, ma allora perchè così tanta attenzione?

**Punti Forti**



	
  * Il prezzo: 35 dollari sono una frazione di quanto costi una Apple TV e "costava" Google tv.

	
  * L'adozione della WiFi come canale di scambio, ormai presente in quasi tutti i luoghi e le case.

	
  * La semplicità: sarà possibile inviare il contenuto dal PC o dal tablet alla TV in modo pressoché trasparente, per poi continuare a fare altro.


Chromecast sancisce la fine dell'avventura Google TV ma conferma il bisogno di Big G di trovare nuovi modi di veicolare contenuti su altri schermi per acquisire altri spazi pubblicitari.
