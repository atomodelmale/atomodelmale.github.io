---
author: Il Gorgonauta
comments: true
date: 2009-02-12 19:34:04+00:00
layout: post
link: http://www.atomodelmale.it/2009/02/12/il-dubbio/
slug: il-dubbio
title: Il dubbio.
wordpress_id: 4064
categories:
- Cinema
- Drammatico
- Istruzione
tags:
- Chiesa
- Meryl Streep
- Pedofilia
- Philip Seymour Hoffman
---

![il-dubbio](http://www.atomodelmale.it/wp-content/uploads/2009/02/il-dubbio-210x300.jpg)Collegio della **parrocchia** di St. Nicholas, Bronx (New York), 1964. Nella scuola cattolica la severa Sorella Superiora Aloysius Beauvier (Meryl Streep), sulle basi delle impressioni di una propria sottoposta, sospetta che Padre Flynn (Philip Seymour Hoffman) abusi dell'unico studente di colore della scuola, di nome  Donald Miller. Non disponendo di prove schiaccianti la donna sarà chiamata dimostrare e ad accertare la violenza solo sulle basi delle proprie convinzioni.

Si assiste quindi allo scontro tra 2 forti personalità e 2 stili diversi di insegnamento : da una parte sorella Aloysius, austera e inflessibile, che controlla gli alunni della scuola tramite il rigore e  la paura, senza concedere alcun tipo di confidenza; dall'altra Padre Flynn, più aperto e disponibile ad instaurare con gli studenti un rapporto di fiducia e collaborazione.

Il timore è che questo _nuovo corso_ del parroco sia tuttavia viziato da un terribile** segreto**, di cui però non si ha la certezza. Ecco allora il **dubbio,** che attanaglia i protagonisti femminili delle pellicola, fino a coinvolgere lo stesso spettatore. Ecco allora che un piccolo gesto può assumere diversi significati o interpretazioni, facendo dilagare il sospetto.

<!-- more -->


Il comportamento del parroco poi si rivela contraddittorio e imbarazzante, a metà tra una confessione e una ferma difesa della propria innocenza. Quale quindi la** verità**, contesa a spada tratta da ciascuno dei 2 protagonisti? La scottante tematica della **pedofilia** invece rimane sullo sfondo, non viene mai mostrata o toccata da vicino, sconfitta dal dubbio e dalla rappresentazione di una società smarrita e preda del cambiamento.

Infine impreziosiscono la pellicola attori del calibro di_ Meryl Streep_ e_ Philip Seymour Hoffman_, lanciati in un serrato e duro confronto, nonchè l'ex principessa proveniente dal mondo delle favole _Amy Adams_. E tutti i personaggi del film, vittime delle proprie incertezze, rivelano fragilità e insicurezze.

Il Gorgonauta.
