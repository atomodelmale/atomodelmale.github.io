---
author: Il Gorgonauta
comments: true
date: 2013-09-29 10:13:37+00:00
layout: post
link: http://www.atomodelmale.it/2013/09/29/kirghizistan-dalloleodotto-esce-vodka/
slug: kirghizistan-dalloleodotto-esce-vodka
title: Kirghizistan, dall'oleodotto esce vodka
wordpress_id: 13859
categories:
- Notizie
tags:
- oleodotto
- vodka
---

**![oleodotto](http://www.atomodelmale.it/wp-content/uploads/2013/09/oleodotto.jpg)Dall'oleodotto, invece che petrolio, esce la vodka**. L'"eccezionale" scoperta è avvenuta il mese scorso, quando la polizia di frontiera del **Kirghizistan** ha scovato una tubatura sospetta durante un pattugliamento a pochi passi dal fiume Ču.

In un primo momento i gendarmi avranno pensato di trovarsi di fronte alla solita conduttura illegale costruita dai contrabbandieri del Kazakistan per trasferire petrolio a buon prezzo sul mercato nero locale. Dopo pochi attimi gli agenti hanno invece scoperto che l'oleodotto segreto costruito alla frontiera tra i due paesi asiatici era usato dai contrabbandieri non per smistare carburante, bensì vodka.

L'oleodotto” è stato immediatamente sequestrato dalla polizia del Kirghizistan. La conduttura, lunga 500 metri e dal diametro di 20 centimetri, sarebbe stata costruita diversi mesi fa e nel corso del tempo avrebbe trasportato migliaia di litri di alcol, principalmente vodka.



In Kirghizistan, paese povero e per lo più montuoso, la domanda di vodka è molto alta, ma il prezzo al litro della bevanda alcolica è molto più costoso rispetto al paese confinante che tra l'altro è il maggior produttore di vodka della regione. Nel 2012 governo kirghiso ha poi fissato un prezzo minimo per la vodka in modo da ridurne i consumi.

Per il momento le autorità locali non hanno ancora scoperto chi abbia gestito il traffico di vodka illegale e soprattutto come è stato possibile che la polizia di frontiera non si sia accorta di nulla per mesi. Un motivo potrebbe essere la corruzione, all'ordine del giorno  sia in Kazakistan che in Kirghizistan e molto diffusa tra la stessa polizia di frontiera.
