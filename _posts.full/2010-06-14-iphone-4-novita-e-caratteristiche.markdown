---
author: Il Gorgonauta
comments: true
date: 2010-06-14 12:59:27+00:00
layout: post
link: http://www.atomodelmale.it/2010/06/14/iphone-4-novita-e-caratteristiche/
slug: iphone-4-novita-e-caratteristiche
title: 'iPhone 4, novità e caratteristiche. '
wordpress_id: 7500
categories:
- Tech &amp; Hacks
- Telefonia
tags:
- Apple
- Iphone
- Steve Jobs
---

[![](http://www.atomodelmale.it/wp-content/uploads/2010/06/iphone-4-300x217.jpg)](http://www.atomodelmale.it/wp-content/uploads/2010/06/iphone-4.jpg)Arriverà probabilmente a luglio in Italia  l'**iPhone 4**, la quarta generazione di smartphone targata **Apple**. Il nuovo  "giocattolo" di Steve Jobs presenta molte novità ed eccone alcune:

**Le Fotocamere.**

L'iPhone  4 a differenza dei suoi predecessori possiede **2 fotocamere** : una  frontale, utile anche per le videochiamate, e una sul retro, come in  precedenza. Quest'ultima ha una risoluzione di 5 mega pixel ed ha un  flash al Led. Fino ad oggi per avere il flash nella fotocamera occorreva  installare un'apposita app.

**La Batteria, uno dei punti  dolenti dell'iPhone.**

Il nuovo arrivato avrà una batteria fisicamente più  grande e quindi capace di assicurare maggiore autonomia. L'iPhone 4 offre 7 ore di tempo di conversazione su rete 3G, fino a 10 di  navigazione Internet Wi-Fi (fino a sei ore su rete 3G), fino a 10 ore di  riproduzione video e fino a 40 ore di riproduzione audio. La durata in standby rimane invece la stessa : circa 300 ore.

<!-- more -->



**Il Display.**

Il  display dell'iPhone 4, chiamato **Retina Display**, vanta una risoluzione 960x640pixel, 4 volte maggiore di quella dei precedenti iPhone. La densità di punti per pollice è pari a 326 e questo lo rende il dispositivo portatile con la maggiore densità di pixel. Il display adotta inoltre la **tecnologia ips**, già presente nell'iPad.

**Il Processore.**

Il processore montato nell'iPhone 4 è lo stesso montato nell'iPad, l'**Apple A4** da 1 GHz e 512 Mg di Ram. E all'interno dello smartphone una microSIM invece che la classica SIM.

**Le Dimensioni.**

L'iPhone 4 è ancora più sottile del 3GS, disponendo di uno spessore di soli 9,3 mm (prima erano 12,3) il che lo rende lo smartphone più sottile al mondo. Pesa 137 grammi (2 in più rispetto al passato). I **bordi** non sono arrotondati, in generale il nuovo iPhone si presenta più più squadrato, semplice ed essenziale.

**Multitasking, Videochiamata e video in HD.**

L'iPhone 4, grazie alla nuova fotocamera frontale, potrà fare video-chiamate utilizzando la funzione **FaceTime**, usabile però solo in reti Wi-fi. Quello posta sul retro invece potrà registrare video in HD.

Il nuovo iPhone monterà inoltre un nuovo sistema operativo, con tante nuove funzionalità disponibili. Tra queste la possibilità di gestire più applicazioni contemporaneamente (il Multitasking) e quella di organizzare le app in collezioni, spostando un'app  sopra l'altra e creando automaticamente una cartella con il nome basato  sulla categoria delle app selezionate (Folders).
