---
author: Il Gorgonauta
comments: true
date: 2016-06-30 10:54:04+00:00
layout: post
link: http://www.atomodelmale.it/2016/06/30/euro-2016-italia-germania-ultime-notizie-da-casa-azzurri/
slug: euro-2016-italia-germania-ultime-notizie-da-casa-azzurri
title: 'Euro 2016, Italia - Germania: ultime notizie da casa azzurri'
wordpress_id: 16912
categories:
- Calcio
- Italia
- Sport
tags:
- Europei
---

![europei-2016](http://www.atomodelmale.it/wp-content/uploads/2016/06/europei-2016-300x169.jpg)Sabato sera gli azzurri scenderanno in campo contro la Germania nel quarto di finale dell'Europeo.

Al momento il reparto più in difficoltà è il centrocampo. Dopo l'infortunio di Candreva, si è aggiunto quello di De Rossi durante la partita con la Spagna.

Per il laziale, alle prese con un problema muscolare agli adduttori, non si sanno i tempi di recupero e potrebbe saltare, oltre alla partita con i tedeschi, l'intero restante europeo.


Il romanista invece (forte contusione al muscolo sopra il ginocchio) molto difficilmente ci sarà con la Germania. Si tenterà il miracolo, ma dovrebbe recuperare nel caso in cui la nazionale proseguirà il suo cammino all'Europeo.

Con la squalifica di Thiago Motta, il ct dovrà necessariamente rimodellare il reparto. Al centro spazio a Parolo (nel ruolo di regista) e Sturaro (lo juventivo si gioca una grandissima chance di giocare poi titolare fisso), sugli esterni Florenzi e Giaccherini.

Nessun problema per l'attacco e la difesa. La premiata ditta Buffone & BBC (Bonucci, Barzagli, Chiellini) dovrebbe essere al gran completo.

Per il portierone azzurro è scattato un piccolo campanello d'allarme (non è sceso in campo con i compagni) ma è subito rientrato. Per Buffon si tratta solo di una preparazione differenziata per smaltire i postumi della febbre rimediata nei giorni scorsi.
