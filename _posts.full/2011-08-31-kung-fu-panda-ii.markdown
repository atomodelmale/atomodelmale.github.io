---
author: thesave
comments: true
date: 2011-08-31 19:59:36+00:00
layout: post
link: http://www.atomodelmale.it/2011/08/31/kung-fu-panda-ii/
slug: kung-fu-panda-ii
title: Kung Fu Panda II
wordpress_id: 10200
categories:
- Animazione
tags:
- Kung Fu
- Panda
- Po
---

Prima di scrivere la recensione di un seguito mi fa sempre piacere rileggere cosa scrissi sul **prequel**, magari per vedere se i registi hanno **appreso la lezione** del capostipite e ne hanno fatto tesoro o semplicemente per capire quanto mi era piaciuto il primo capitolo rispetto ai seguenti.

**Un Doppio Pandamonio**

![](http://www.atomodelmale.it/wp-content/uploads/2011/08/KungFuPandaII2-192x300.jpg)Facendola breve, nella recensione del [primo capitolo](http://www.atomodelmale.it/2008/09/01/arriva-il-pandamonio/) ho trovato **tutti gli elementi** che fanno parte dell’ultima fatica della DreamWorks e che hanno reso famoso** il panda Po ed il suo Kung Fu**, ma andiamo con ordine.

In Kung Fu Panda II ritroviamo la maggior parte dei personaggi conosciuti – ed amati – del primo film: **c’è il padre di Po, il maestro Shifu, i 5 Cicloni** e – c’è bisogno di dirlo? – il Guerriero Dragone: l’impavido Po.

In questo nuovo capitolo della saga del panda karateka verranno spiegate le **origini del protagonista** – finalmente si capirà come un’oca possa essere il padre di un panda – mentre lo si vedrà impegnato nel sventare **il malvagio piano del pavone Lord Shen**, che con la sua polvere da sparo minaccia l’intera Cina e la vita stessa del Kung Fu.

**Skadoosh. Again!**

![](http://www.atomodelmale.it/wp-content/uploads/2011/08/KungFuPandaII3-300x127.jpg)Complimenti, complimenti, complimenti.

Tre volte complimenti alla DreamWorks che, memore dei punti di forza del primo film, ne hanno fatto **i pilastri del secondo**, creando** un** **concentrato di azione e risate** da far invidia alla miglior pellicola Pixar.

**In Kung Fu Panda II si ride, dall’inizio alla fine**, senza – e qui sta la bravura – pesare sullo sviluppo della trama, che **tiene lo spettatore incollato allo schermo fino alla fine **-- non sorprendetevi si quando finirà direte: "ma è già finito?".

Ottima la scelta di conservare – e migliorare –** lo stile “2D” per raccontare le vicende di “contorno” al film**, così come è stato mantenuto saldo il principio “se è sullo schermo, deve fare ridere”.

![](http://www.atomodelmale.it/wp-content/uploads/2011/08/KungFuPandaII1-300x127.jpg)Come nella precedente pellicola, anche in questa **ogni personaggio che viene collocato sullo schermo “deve” far ridere**. Che sia un malcapitato abitante del villaggio, un serissimo maestro di Kung Fu o il malvagio nemico del protagonista, si ride – la scommessa, vinta da DreamWorks, è proprio farlo in modo naturale e non forzato.

**Il montaggio è serrato come non mai**, centellinando con sapienza i momenti “riflessivi” e infarcendo il film di** gustose citazioni delle grandi pellicole di Kung Fu** – senza contare gli auto-riferimenti al capitolo precedente.

Insomma, **il degno seguito di quel Pandamonio** che piacque tanto a grandi e piccini nel 2008 e che, c’è da scommettere, non tarderà ad avere un seguito.
