---
author: Radio Rebelde
comments: true
date: 2014-09-29 18:23:51+00:00
layout: post
link: http://www.atomodelmale.it/2014/09/29/per-lue-ok-allutilizzo-di-tablet-e-cellulari-in-aereo/
slug: per-lue-ok-allutilizzo-di-tablet-e-cellulari-in-aereo
title: Per l'UE OK all'utilizzo di Tablet e Cellulari in aereo
wordpress_id: 14939
categories:
- Trasporti
tags:
- Aereo
- Cellulari
- Tablet
---

![cellulare-aereo](http://www.atomodelmale.it/wp-content/uploads/2014/09/cellulare-aereo-300x224.jpg)L'agenzia europea per la sicurezza aerea (**Easa**) ha dato il via libera all'utilizzo in modalità connessa di apparecchi elettronici sugli aerei, eliminando l'obbligo di disconnetterli durante il volo.

Secondo l’**EASA** i dispositivi elettronici come tablet e telefonini possono restare accesi anche durante la fase di volo degli aerei di linea, perché non pongono alcun rischio alla sicurezza. La decisione dell’agenzia lascia ora la parola alle **compagnie**, che dovranno condurre test in proprio e decidere se lasciare questa libertà ai loro passeggeri.



La novità peraltro non significa che si potrà telefonare e connettersi in volo, perché alle quote di crociera i segnali non arrivano ancora e ci sarà bisogno dell’intervento, e degli investimenti, delle compagnie perché sia possibile.

Il via libera dell’Easa è stato l’ultimo passo obbligatorio per l’introduzione di servizi di connessione** wi-fi a bordo** del velivolo (come già accade per i treni ad alta velocità, per esempio).

Poi c’è anche un problema di convivenza, anche British Airways che pure già permette ai passeggeri della sua linea (solo Business) Londra-New York di collegarsi a internet e mandare sms, blocca però le chiamate in voce perchè se i passeggeri si mettessero a telefonare l’ambiente diventerebbe invivibile.

Per questa ragione potrebbero esserci differenze tra compagnie aeree riguardo all’uso di apparecchi elettronici.
