---
author: thesave
comments: true
date: 2007-06-13 12:14:45+00:00
layout: post
link: http://www.atomodelmale.it/2007/06/13/death-proof-a-prova-di-morte/
slug: death-proof-a-prova-di-morte
title: Death Proof - A prova di morte
wordpress_id: 772
categories:
- Azione
- Blog
- Cinema
- Horror
- Thriller
tags:
- Automobili
- B-movies
- Hype
- Jungle Julia
- Kurt Russell
- Quentin Tarantino
- Rodriguez
- Serie B
- Splatter
- Stuntman
---

Anche oggi mi cimento nella recensione di un film, e come credo si riesca a capire facilmente dal titolo dell'articolo, il film in questione è quella immensa porcata di **GRINDHOUSE - Death Proof**


![](http://www.atomodelmale.it/wp-content/uploads/2008/11/grindhouse.png)



Dunque, non so se conoscete il genere a cui Tarantino e Rodriguez si sono ispirati per la stesura di GrindHouse per cui mi slancio in una breve ma (si spera) esauriente spiegazione.

Il genere a cui i due registi si ispirano è quello dei **B-movies anni '70**, detti "**film d'exploitation**", in pratica film che sono più importanti per l'**hype **(cioè la quantità di interesse mediatico) creato attorno ad essi piuttosto che per i contenuti veri e propri ("come la maggior parte dei film di oggi", direte voi, "si ma questo lo ha diretto Tarantino", risponderei io...).

A quanto pare infatti sia Rodriguez che  Tarantino sono grandissimi amanti (vai a capire il perché) dei film d'exploitation d'annata, insomma, di quei bei film senza senso ma con tanta **viuuleeenza, sesso, droga e rock'n'roll**.<!-- more -->

Bene in "Death Proof" Tarantino si è immaginato una storiella niente male per mescolare un po' i destini dei protagonisti.

All'inizio ci vengono presentate 3 ragazze (di cui purtroppo ricordo solo i nomi di **Jungle Julia **e **Shanna **"banana") che![](http://www.atomodelmale.it/wp-content/uploads/2008/11/mike.png) parlottano tra di loro, non so perché ma mi ha ricordato l'inizio di "Le Iene"... sarà superstizione..  fatto sta che queste belle ragazzotte se ne vanno ad un bar a farsi di erba e margaritas (oltretutto il barista è proprio il buon Tarantino) e qui incontrano **Stuntman Mike **(interpretato da quel gran figo di Kurt Russel, tornato ai tempi di Iena Plissken, l'eroe di "Fuga da New York"), stuntman in pensione che si scoprirà essere un **serial killer di belle e sensuali ragazze**. Il film diviso in due parti riprende il suo corso dopo qualche mese di ospedale di Stuntman Mike (a voi scoprire perché c'è andato..) che ritorna alla carica su altre 3 povere innocenti (anche qui viene ripreso un po' il tema "parlate a raffica" delle Iene... deve essere una peculiarità di Tarantino), che questa volta si riveleranno **fatali** per il nostro buon Mike.

![](http://www.atomodelmale.it/wp-content/uploads/2008/11/deathproof.png)Allora, che dire... dopo 10 minuti dalla fine del film ero ancora convito che fosse una cavolata pazzesca, ok, **splatter **alla Tarantino, ma la trama mi è sembrata talmente **pressapochista **da non piacermi... e dire che io sono un tipo da action-movie abbastanza smaliziato, la cosa che più di tutte mi ha fatto dire "Miiiii, che film approssimativo!!!!" è stato l'ultimo inseguimento, in cui il pericolo poteva essere scampato semplicemente "**Spegnendo la macchina**"...

Fatto sta che si dall'inizio sembra veramente di vedere un **trash-movie** anni '70 con tutti i crismi annessi e connessi.. capolavoro? vizio d'artista? ca**ata supersonica? sarà pur me*da... ma comunque è** me*da d'autore**... rimango in attesa di vedere il gemello di Death Proof partorito da Rodriguez: **Planet** **Terror**...
