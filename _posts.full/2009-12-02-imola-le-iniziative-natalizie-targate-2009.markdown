---
author: Il Gorgonauta
comments: true
date: 2009-12-02 13:02:24+00:00
layout: post
link: http://www.atomodelmale.it/2009/12/02/imola-le-iniziative-natalizie-targate-2009/
slug: imola-le-iniziative-natalizie-targate-2009
title: Imola, le iniziative natalizie targate 2009.
wordpress_id: 6137
categories:
- Festività
- Imola e Dintorni
- Italia
tags:
- '2009'
- Dicembre
- Natale
---

24.000 euro per il Natale. Questi i finanziamenti messi a disposizione dal comune per le iniziative natalizie dell'anno 2009 (l'anno scorso erano 58.000, quest'anno comunque una mano sarà data da sponsor privati).

**Dicembre **in ogni caso sarà ricco di appuntamenti ed eventi offerti a tutta la cittadinanza imolese. Eccone alcuni.

Mentre le **luminarie** verranno accese già da sabato 28 novembre, per la città saranno allestite alcune rappresentazioni tipicamente natalizie:  un presepe in Piazza caduti per la libertà, un albero di Natale e un giardino luminoso in Piazza Matteotti. Tutte queste iniziative saranno unite da un percorso illuminato.

Ricca l'offerta anche sul piano di **mercatini** e **concerti**. In piazza Matteotti, piazza Gramsci e la galleria del centro cittadino saranno allestiti appositi Mercatini di Natale, di cose antiche e prodotti regionali tipici francesi. Concerti invece si terranno al teatro dell'osservanza e al centro musicale Ca Vaina. Il 31 dicembre invece il tradizionale spettacolo pirotecnico alla Rocca Sforzesca allo scadere della mezzanotte.

<!-- more -->


Non finisce però qui. Ecco numerosi eventi per i più piccoli, dalla possibilità di incontrare Babbo Natale per le vie del centro storico a spettacoli di burattini e pupazzi. Anche casa Piani e la biblioteca comunale aprono le loro porte al pubblico con letture e presentazioni. Il 19 dicembre poi il tradizionale spettacolo Accadde a Betlemme a cura delle Scuole S.Giovanni Bosco.

Tanto spazio anche per la** solidarietà,** presso la galleria del centro Cittadino ad esempio il 5 dicembre vi sarà la presentazione del calendario 2010 per Bukavu a cura del Polo Liceale Imolese.

E per un più dettagliato e completo programma degli eventi si consiglia inoltre di visitare il sito del comune di Imola.
