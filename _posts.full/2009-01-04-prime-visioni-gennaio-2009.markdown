---
author: Il Gorgonauta
comments: true
date: 2009-01-04 15:26:04+00:00
layout: post
link: http://www.atomodelmale.it/2009/01/04/prime-visioni-gennaio-2009/
slug: prime-visioni-gennaio-2009
title: 'Prime visioni : gennaio 2009.'
wordpress_id: 3718
categories:
- Cinema
- Prime Visioni
tags:
- '2009'
---

Inizia un nuovo anno per il cinema, un 2009 che si annuncia pieno di grandi pellicole ed eventi cinematografici.![setteanime](http://www.atomodelmale.it/wp-content/uploads/2009/01/setteanime.jpg) Cominciano subito a svelare le prime uscite. In questo week end  (2/01) escono **_Davanti agli occhi_**, con Uma Thurman, drammatico racconto delle conseguenze di un terribile giorno vissuto dalla protagonista mentre ancora frequentava il liceo; _Lissy - Principessa alla riscossa_, storia di un improbabile incontro tra una bella principessa (con la voce di Lorella Cuccarini) e uno sgraziato Yeti e _The Stranger_s, dove 3 estranei si introducono in una casa per compiere terribili malefatte (ormai un clichè più che utilizzato).

Il secondo venerdì del mese (9/01) ecco, tra l'altro, _Matrimonio all'inglese_, _Yes Man_ e **_Sette  anime_**. Nel primo film, ambientato negli anni 30, la giovane Larita Huntington (Jessica Biel) di origine americana, dovrà entrare nelle grazie della famiglia (inglese) del proprio sposo; nel secondo uno scatenato Jim Carrey, per allontanare la depressione, si ritroverà a dire di si a tutte le proposte rivoltegli; nel terzo Will Smith, con la regia di **Gabriele Muccino**, cercherà di intervenire, a fin di bene, nella vita di 7 estranei per riparare al proprio grave errore commesso in passato.

<!-- more -->


Il terzo fine settimana (16/01) si segnalano _**Australia**_, epico Kolossal ambientato in terra australiana durante la seconda guerra mondiale con Nicole Kidman e Hugh Jackman; **_Appaloosa_** film western dove uno sceriffo (Ed Harris) e il suo vice (Viggo Mortensen)  dovranno assicurare alla giustizia un pericoloso criminale ma rischieranno di entrare in conflitto per una bella donna (Renée Zellweger); infine_ Viaggio al centro della terra 3d_, rivisitazione in chiave moderna dell'omonima pellicola del 1959.

![defiance_us](http://www.atomodelmale.it/wp-content/uploads/2009/01/defiance_us.jpg)Il 23 gennaio invece escono :



	
  * _Defiance_, con Daniel Craig questa volta coinvolto nel secondo conflitto mondiale come membro delle resistenza polacca;

	
  * _Milk_, il quale  ripercorre gli ultimi 8 anni di vita di Harvey Milk, primo omosessuale dichiarato ad avere accesso ad una carica pubblica in America nel 1977;

	
  * _**Italians**_, vizi e virtù degli italiani secondo il regista Giovanni Veronesi.


Infine l'ultimo week end del mese (30/12) suggerisco **_Il dubbio_**, con Meryl Streep nei panni di una suora di una scuola cattolica, sospettosa che Padre Flynn abusi di un ragazzo dell'istituto;_ Operazione Valchiria_, trasposizione al cinema (hollywoodiano) dell'attento che il Colonnello Claus von Stauffenberg preparò nel 1944 ai danni del dittatore tedesco A. Hitler; _Revolutionary Road, _con il divino Leo e  la bella Kate Winslet di nuovo insieme, ma questa volta a rappresentare una coppia americana negli anni 50; infine **Home**, storia di una famiglia che vive ai lati di un'autostrada, prima chiusa ma poi aperta al traffico


Concludendo ecco il solito elenco completo delle uscite.




2 gennaio. _Davanti agli occhi / The Stranger / Lissy - Principessa alla riscossa._




9 gennaio. Matrimonio all'inglese / Yes Man / Sette anime / Lasciami entrare / Tony Manero / W. / Valzer con Bashir.





16 gennaio. _Australia / Viaggio al centro della terra 3d / Appaloosa / Imago Mortis / Vuoti a rendere / Beverly Hills Chihuahua.
_


23 gennaio. Defiance / Milk  / Tutti insieme inevitabilmente / Il respiro del Diavolo / Beket / Italians.




30 gennaio. _Mar nero / Quarantena / Il dubbio / Operazione valchiria / Revolutionary Road _/_ Home_.



Il Gorgonauta.
