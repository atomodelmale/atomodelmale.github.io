---
author: Il Gorgonauta
comments: true
date: 2010-08-26 12:50:33+00:00
layout: post
link: http://www.atomodelmale.it/2010/08/26/ad-aziendam-la-nuova-legge-per-salvare-il-cavaliere/
slug: ad-aziendam-la-nuova-legge-per-salvare-il-cavaliere
title: Ad Aziendam, la nuova legge per salvare il cavaliere.
wordpress_id: 7887
categories:
- Italia
- Legge
tags:
- Lodo
- Mondadori
- Sentenza
- Silvio Berlusconi
---

![](http://www.atomodelmale.it/wp-content/uploads/2008/12/berlusconi-202x300.png)Dopo la [condanna](http://www.atomodelmale.it/2009/10/17/mediaset-il-giudice-mesiano-e-il-calzino-stravagante/) in primo grado che in sede civile ha inflitto alla Fininvest un pagamento di  750 milioni di euro a favore della Cir di De Benedetti per il cosiddetto **Lodo Mondadori**, il cavaliere è in cerca di una soluzione che eviti l'esorbitante pagamento prima che la vicenda approdi in Cassazione.

Dato che per i processi civili non c'è amnistia nè indulto che tenga la soluzione deve necessariamente passare per altre vie, vie ammantate da un'apparente regolarità.

Dietro la scusa della lentezza e delle inefficienza dei **processi civili** in Italia già a luglio si è tentato di inserire nella manovra economica un emendamento in grado di riscrivere le regole per i processi civili pendenti.

Ma il tentativo, a causa delle proteste delle opposizioni, è fallito.<!-- more -->



Prima la sospensione, articolata in due fasi, due-tre mesi per prendere  la decisione se seguire oppure no la strada alternativa a quella  tradizionale, poi altri sei mesi per permettere all'**ausiliario del giudice** di  costruire una soluzione processuale. Poi la decisione delle parti e  l'opzione tra l'assenso alla mediazione o il rifiuto. Con il rischio per il perdente di vedersi accollate tutte le spese per aver rifiutato la via breve.

Con l'introduzione dunque di una nuova figura , l'ausiliario del giudice, non un magistrato di carriera, ma avvocati, notai, avvocati dello  Stato, docenti o ricercatori universitari, anche magistrati in pensione,  che assumono un processo con l'obiettivo di chiuderlo.

Il tutto per concludere, e in fretta, un unico processo. Poco importa se altre 5 milioni di cause civili rischino di essere compromesse.
