---
author: Il Gorgonauta
comments: true
date: 2015-08-31 19:12:19+00:00
layout: post
link: http://www.atomodelmale.it/2015/08/31/como-tragedia-al-rally/
slug: como-tragedia-al-rally
title: Como, tragedia al rally
wordpress_id: 16020
categories:
- Italia
- Notizie
tags:
- Rally
---

[![incidente rally](http://www.atomodelmale.it/wp-content/uploads/2015/08/incidente-rally-300x122.jpg)](http://www.atomodelmale.it/wp-content/uploads/2015/08/incidente-rally.jpg)Tragedia a Carlazzo, in provincia di Como, durante una gara di rally. Ieri una Renault Clio 3, per cause ancora in corso di accertamento, è andata a sbattere contro una roccia ed è stata quasi subito avvolta dalle fiamme.

A bordo un equipaggio di due persone, pilota e navigatore. Entrambi svizzeri, appartenevano alla scuderia del Lugano Racing Team. Sul posto sono intervenuti immediatamente i vigili del fuoco e un 'ambulanza del 118 ma per i due non c'era più niente da fare.


L'incidente, come hanno spiegato gli organizzatori della competizione, è avvenuto durante la quarta prova speciale, l'ultima prevista. L'auto stava percorrendo quello che nel rally è definito 'punto veloce', all'altezza di Carlazzo, quando il commissario di gara presente sul posto l'ha vista sbandare più volte, urtando entrambe le fiancate. Il mezzo non è mai uscito di strada ma ha terminato la corsa contro la roccia.

Il responsabile di gara ha stoppato le vetture in arrivo, ha chiamato i soccorsi e ha provato ad aprire le portiere dell'auto. Entrambi gli sportelli erano bloccati e pilota e navigatore, all'interno dell'abitacolo, avevano perso conoscenza. In quel momento l'auto ha preso fuoco.

Altri due commissari, arrivati con i soccorsi medici, hanno tentato, senza successo, di spegnere le fiamme con un estintore. La competizione è stata poi definitivamente sospesa.
