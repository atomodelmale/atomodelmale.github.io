---
author: thesave
comments: true
date: 2010-09-01 19:52:01+00:00
layout: post
link: http://www.atomodelmale.it/2010/09/01/apple-event-1-settembre-2010/
slug: apple-event-1-settembre-2010
title: Apple Event - 1 Settembre 2010
wordpress_id: 7919
categories:
- Musica
- Tech &amp; Hacks
- Televisione
tags:
- Apple
- Ios
- iPad
- Iphone
- IPod
- Steve Jobs
---

Ed eccoci qua, ancora una volta a parlare dell'ultimo evento Apple, appena tenutosi al Yerba Buena Center di San Francisco.

Come al solito è il caro vecchio Steve a fare gli onori di casa.

Le novità?

**iOS4.1**

![](http://www.atomodelmale.it/wp-content/uploads/2010/09/ipod-liveblog-2010-0064-rm-eng-300x198.jpg)Finalmente **nella prossima settimana** verrà rilasciato il tanto atteso -- uno tra tutti, il sottoscritto -- aggiornamento del sistema operativo per iPhone ed iPod, che introduce alcune novità come:



	
  * **High Dinamic Range**: conosciuto soprattutto dagli addetti al settore della fotografia, viene inserito come funzione della fotocamera che promette di migliorare ulteriormente i dettagli di luci, ombre e colori delle foto attraverso tre scatti uniti insieme.

	
  * La possibilità di affittare i **programmi TV in streaming**.<!-- more -->


La parte importante del nuovo OS però non sono le novità, quanto invece i **bug fix **riguardanti tutti quei problemi riscontrati su iPhone ed iPod per bluetooth, wifi, segnale e **soprattutto lentezza nei 3G -- e un grido di felicità si levò: alleluja, alleluja!**

**In chiusura viene data una demo del prossimo iOS4.2 che sarà l'anello di congiunzione tra i dispositivi mobili di Apple: iPod, iPhone e iPad avranno tutti lo stesso sistema operativo che, tra le altre cose, includerà la stampa tramite wireless -- ovviamente per chi possiede stampanti già in rete -- e AirPlay**, che da la possibilità agli utenti di **condividere tra tutti i dispositivi audio, video ed immagini in streaming (vedi One More Thing).**

**New iPods**

Dopo aver parlato del sistema operativo ora tocca al dispositivo che ha letteralmente trainato Apple verso le stelle: l'iPod.

![](http://www.atomodelmale.it/wp-content/uploads/2010/09/ipod-liveblog-2010-0199-rm-eng-300x198.jpg)Tutta la linea degli iPod, andando dall'iPod Shuffle, passando per il nano e finendo col'iPod Touch, è stata rivista ed aggiornata.



	
  * **iPod Shuffle** -- venduto al prezzo di **99$** è più piccolo e quadrato. Personalmente non ho mai amato questo dispositivo, ma de gustibus :)

	
  * **iPod Nano** -- oggetto di rumors dell'ultimo periodo, l'iPod nano diventa ancora più "nano", perde la storica "click-wheel" e diventa il diretto discendente di iPod Touch e iPhone, con una forma quadrata ed uno dei **display touch-screen multi-touch** più piccoli che abbia mai visto. Le funzionalità sono molto simili a quelle dell'iOS4. Prezzo di vendita 150$ per la versione da **8gb e 179$ quella da 16gb**. Grande successo o cagata supersonica? Ai posteri l'ardua sentenza!

	
  * **![](http://www.atomodelmale.it/wp-content/uploads/2010/09/ipod-liveblog-2010-0266-rm-eng-300x198.jpg)iPod Touch 4** -- ed ecco l'ammiraglia della musica, l'iPod Touch, alla sua quarta incarnazione. Come ormai da tradizione, -- cosa sottolineata perfino da Jobs -- gli iPod Touch diventano sempre più degli iPhone che non chiamano. Dal cugino maggiore eredita infatti il **Retina Display**, il **processore **Apple **A4**, il **giroscopio **a 3 assi, le **due fotocamere** posteriore (HD) ed anteriore per il supporto completo ai video in alta definizione ed a **FaceTime**. Il tutto condito con un design "più snello e bello". Prezzo: **229$, 299$ e 399$** rispettivamente per le versioni a **8, 32 e 64gb**.


**iTunes e Social Music**

![](http://www.atomodelmale.it/wp-content/uploads/2010/09/ipod-liveblog-2010-0309-rm-eng-300x198.jpg)Personalmente non ho mai amato iTunes come gestore di musica, l'ho sempre trovato un po' troppo "bacchettone" per i miei gusti, ma ogni utente Apple primo a poi ci deve fare i conti. Con l'uscita della nuova linea di iPod, Apple rilascia anche la nuova versione di **iTunes 10.** Interfaccia snellita e migliorata, e soprattutto **PING**!

Esatto, ping, il nuovo servizio di **social networking musicale** -- eh, Apple sa vedere avanti.. -- attraverso Ping gli utenti potranno seguire le notizie dei propri gruppi e cantanti preferiti, ma soprattutto potranno sapere in tempo reale **quale musica stanno ascoltando i loro amici**, tramite un sistema di "following" molto simile a quello implementato da Twitter.

**One More Thing**

![](http://www.atomodelmale.it/wp-content/uploads/2010/09/ipod-liveblog-2010-0375-rm-eng-300x198.jpg)Come al solito Steve aspetta all'ultimo di comunicare la "ciliegina" della giornata, che in questo caso è la** nuova Apple TV**.

Nel 2006 Apple tentò il colpaccio con un dispositivo di storage e riproduzione da connettere alla televisione per vedere film, sentire musica e guardare immagini, per fortuna anche Apple ogni tanto sbaglia, e infatti la Apple TV è rimasta fin'ora un prodotto di nicchia.

Consci del collocamento "errato" del prodotto, Jobs&Co hanno ben pensato di correggere il tiro nel 2010, dotando il dispositivo di connessione **wifi 802.11n** -- più veloce delle normali b/g a cui siamo abituati -- presa **HDMI **e **Ethernet**, per godersi contenuti in HD scaricabili al prezzo di 0,99$ -- ovviamente per il pubblico americoide --, così come i video di YouTube o le foto su Flickr.

La cosa interessante è il prezzo: **99$**.

Il dispositivi quindi passa da uno storage lento e solitario ad un **centro di smistamento multimediale** **da dirottare verso i grandi schermi di casa **e proveniente da iPod, iPhone, iPad e Mac.

**Fine. Già stilata la lista di regali per natale?
**
