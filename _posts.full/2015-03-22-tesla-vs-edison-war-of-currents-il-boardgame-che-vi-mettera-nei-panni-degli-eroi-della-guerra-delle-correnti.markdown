---
author: thesave
comments: true
date: 2015-03-22 10:56:37+00:00
layout: post
link: http://www.atomodelmale.it/2015/03/22/tesla-vs-edison-war-of-currents-il-boardgame-che-vi-mettera-nei-panni-degli-eroi-della-guerra-delle-correnti/
slug: tesla-vs-edison-war-of-currents-il-boardgame-che-vi-mettera-nei-panni-degli-eroi-della-guerra-delle-correnti
title: Tesla vs. Edison – War of Currents. Il boardgame che vi metterà nei panni degli
  eroi della Guerra delle Correnti
wordpress_id: 15523
categories:
- giochi
tags:
- Giochi
---

AC o DC? Evitate di farvi colpire da un tuono (cit.) e riscrivete la storia in Tesla vs. Edison – War of Currents



## Click



Oggi lo diamo per scontato ma appena 150 anni fa "click" voleva dire fiammiferi e candele, giorni spesi per far arrivare una notizia da una parte all'altra del paese e ore e ore di duro lavoro.

Poi arrivò la (seconda) rivoluzione industriale, l'era dell'elettricità. E come ogni era, anche questa ebbe eroi, pionieri e inventori che contribuirono a trasformare il mondo di allora in quello di oggi.

![Tesla vs Edison 000](http://www.atomodelmale.it/wp-content/uploads/2015/03/Tesla-vs-Edison-000.jpg)Se dico "Edison" immagino vi si accenderà qualche lampadina -- tanto per rimanere in tema. E se invece vi dico "Tesla"? Gli appassionati di scienza e storia conoscono bene la storia di Tesla e di Edison, due degli inventori più geniali e contestati del XIX secolo. A seconda di che campana sentirete vi verrà detto che Tesla era nulla più di un rancoroso "smanettone" mentre Edison fu il vero eroe di quella rivoluzione industriale, inventore e imprenditore che ha portato la corrente nelle case degli americani, insieme a tante altre invenzioni come il grammofono e il cinema. L'altra versione della storia è che Tesla era il vero genio, colui che scoprì molti dei principi fisici poi applicati, in pratica, nelle sue invenzioni. Secondo questa versione Edison era nulla più di un astuto ingegnere, un opportunista che prendeva invenzioni di altri e brevettava come sue, tra cui le scoperte di Tesla.

La rivalità tra i due geni sfociò nella [guerra delle correnti](http://it.wikipedia.org/wiki/Guerra_delle_correnti). Dimostrata la praticità ed efficienza dell'elettricità non restava che portarla nelle case e nelle industrie dalle centrali di produzione. C'era bisogno di un sistema di distribuzione e Edison possedeva il brevetto della distribuzione continua mentre Westinghouse, tramite Tesla (e l'italiano [Galileo Ferraris](http://it.wikipedia.org/wiki/Galileo_Ferraris)), quello per la distribuzione di corrente alternata. La diatriba su quale sistema fosse il migliore per la trasmissione della corrente era appena iniziata.





## Tesla vs. Edison – War of Currents



![Tesla vs Edison 003](http://www.atomodelmale.it/wp-content/uploads/2015/03/Tesla-vs-Edison-003-300x204.png)Il gioco di Dirk Knemeyer (già papà di [The New Science](https://www.kickstarter.com/projects/cqgames/the-new-science) e [Road to Enlightenment](https://www.kickstarter.com/projects/knemeyer/road-to-enlightenment)) proietta i giocatori (da 2 a 5) nell'America di fine '800 e nei panni di Tesla, Edison ed altri "luminari" coinvolti nella guerra delle correnti.

Nel gioco ogni inventore ha affiliata la propria compagnia elettrica di cui possiede alcune azioni. Ad ogni personaggio corrispondono particolari livelli di inventiva, produzione, finanza e propaganda, oltre ad avere un particolare "comportamento" che li contraddistingue.

All'inizio di ogni turno viene indetta un'asta di luminari, personaggi storici che hanno "combattuto" nella guerra delle correnti con invenzioni, miglioramenti e altri brevetti. I luminari migliorano le statistiche delle compagnie elettriche. Finita l'asta di cervelli è il momenti di metterli all'opera. Ogni luminario può essere messo al lavoro su una delle due tecnologie rivali (corrente continua o alternata), contribuendo al suo avanzamento tramite le proprie statistiche di invenzione e produzione. Oltre all'avanzamento tecnologico c'è il settore finanziario. Luminari con abilità finanziarie possono essere spesi per richiedere il brevetto di una tecnologia che, utilizzata da altri, aumenterà gli introiti della compagnia detentrice.

![Tesla vs Edison 001](http://www.atomodelmale.it/wp-content/uploads/2015/03/Tesla-vs-Edison-001-300x127.png)Una volta in possesso delle tecnologie adatte, i giocatori posso rivendicare la creazione di un progetto sul territorio americano. Ogni progetto, che richiede determinati livelli di progresso tecnologico e d'investimento monetario, aumenta il valore azionario della compagnia.

Ma attenzione, perché non bastano solo tecnologia e soldi per avere successo. I vostri opponenti possono sfruttare la "propaganda" per far crollare la credibilità della compagnia agli occhi del pubblico. Maggiore è la stima e maggiore saliranno le azioni della compagnia. Inversi, una cattiva reputazione farà crollare il valore delle azioni della compagnia.

![Tesla vs Edison 003](http://www.atomodelmale.it/wp-content/uploads/2015/03/Tesla-vs-Edison-003-300x204.png)L'ultima fase del turno di gioco è quella del mercato azionario, in cui i giocatori possono comprare e vendere azioni della propria e di altre compagnie. Alla fine della compravendita ogni azienda riceve fondi in relazione al valore delle proprie azioni. Dopo sei turni di gioco verranno tirate le somme e la compagnia col valore commerciale più alto sarà la vincente.

Il gioco, a 11 giorni dalla fine della propria [campagna su kickstarter](https://www.kickstarter.com/projects/artana/tesla-vs-edison/description)
-- a cui corrisponde una campagna gemella sul nostrano [giochistarter](http://www.giochistarter.it/scheda.php?item=1000041&crowd=1&lingua=1) -- ha già collezionato oltre 130.000$ sui 20.000$ richiesti, con data di consegna prevista a Settembre 2015.

Sarete un Tesla votato al progresso tecnologico o uno spregiudicato Edison capace di tutto per vincere la Guerra delle Correnti?
