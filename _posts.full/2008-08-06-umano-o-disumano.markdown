---
author: Il Gorgonauta
comments: true
date: 2008-08-06 13:31:41+00:00
layout: post
link: http://www.atomodelmale.it/2008/08/06/umano-o-disumano/
slug: umano-o-disumano
title: Umano o disumano?
wordpress_id: 1081
categories:
- Animali
- Blog
- Italia
tags:
- Abbandono
- Cani
---

![](http://www.atomodelmale.it/wp-content/uploads/2008/10/cane_abbandonato.jpg)_Umano o disumano_? Titolo preso dalla nuova campagna di sensibilizzazione e contrasto contro l'**abbandono degli animali**_ (Tu di che razza sei? Umana o disumana?)_, problema prettamente estivo ma che in realtà esiste tutto l'anno. In questo periodo tuttavia il fenomeno si acutizza a causa delle ferie e delle vacanze (in questi 3 mesi, giugno luglio e agosto, avviene più del 50% degli abbandoni).

Accadde infatti che colui che è in viaggio per il mare o per la montagna non sappia cosa farne del proprio animale domestico (principalmente cani e gatti) e l'abbandoni lungo la strada. Si stima che in Italia vivano più di 600.000 cani randagi mentre ogni minuto in estate tre di essi subiscono questa crudele sorte, lasciato spesso in luoghi appartati ed isolati come in campagna, meno nelle rete autostradale (solamente perché lì è più difficile non farsi vedere).

Da piacevole giocattolo a noiosa scocciatura nei mesi estivi, quando si va in vacanza, questo il destino di  molti dei nostri amici a 4 zampe a causa dell'idiozia e della stupidità umana. Dall'abbondano possono derivare pericolose (e mortali) conseguenze, come **incidenti stradali** (almeno 3.000), senza dimenticare la sofferenza (possibili malattie, il DOLORE, la PAURA) arrecata all'altrui essere indifeso. Perciò prima di abbandonare il proprio cane o gatto è sempre meglio pensare ad una soluzione diversa come il canile/gattile oppure lasciarlo temporaneamente ad un amico o in una pensione nel periodo in cui non si è casa. L'**abbandono** in fondo è l'unica **scelta sbagliata** che ci sia.

<!-- more -->


Inoltre colui che compie questo gesto va incontro a sanzioni penali, più precisamente alla reclusione fino ad un anno o ad ammenda da 1.000 a 10.000 euro. Ma anche chi vede un animale abbandonato deve subito avvisare le autorità (come i Carabinieri) o inviare un sms al numero 3341051030 specificando la località dell'avvistamento (valido solo per i cani abbandonati in autostrada), oppure, se è presente al momento dell'abbandono, segnare il numero di targa e sporgere denuncia (e aiutare la creatura ovviamente).

Quest'anno è stata inoltre lanciata un ulteriore campagna che porterà numerosi volontari a presidiare i punti nevralgici della viabilità, per scoraggiare il fenomeno e fornire pronta assistenza al nostro amico a 4 zampe in difficoltà. Quindi prima di abbandonare** **il vostro cane o gatto **PENSATECI BENE!**

Speriamo che quest'estate vada meglio, che in pratica l'uomo sia meno idiota. Altrimenti la risposta al quesito posto nel titolo dell'articolo sarà assai scontata.

Il Gorgonauta.
