---
author: Radio Rebelde
comments: true
date: 2016-08-30 21:04:13+00:00
layout: post
link: http://www.atomodelmale.it/2016/08/30/attenzione-agosto-e-marzo-i-mesi-del-divorzio/
slug: attenzione-agosto-e-marzo-i-mesi-del-divorzio
title: 'Attenzione: Agosto e Marzo i mesi del divorzio'
wordpress_id: 17118
categories:
- Società
tags:
- Agosto
- Divorzio
- Marzo
---

[![download](http://www.atomodelmale.it/wp-content/uploads/2016/08/download.jpg)](http://www.atomodelmale.it/2016/08/30/attenzione-agosto-e-marzo-i-mesi-del-divorzio/download-11/)Forza ragazzi l'ultimo sforzo e forse anche questa volta l'abbiamo scampata.

Ebbene sì, **Agosto** insieme a **Marzo** è uno dei mesi più caldi per le separazioni coniugali.

Secondo uno studio presentato a Seattle durante il Meeting annuale dell'**_American Sociological Association_**, analizzando le domande di divorzio depositate nello Stato di Washington dal 2001 al 2015, si scopre che l'ufficializzazione di una rottura segue una sorta di 'calendario domestico'. Concentrandosi in 2 picchi annuali che salvano le feste comandate: quelle di Natale e le vacanze estive.

_"Le persone tendono ad affrontare le vacanze con aspettative crescenti_ - spiega una delle autrici della ricerca, la professoressa Julie Brines -. _Rappresentano periodi dell'anno in cui c'è la possibilità di un nuovo inizio, una transizione verso una nuova fase. E' come un ciclo di ottimismo"._



Questi periodi però, per le coppie che hanno già dei problemi, possono essere particolarmente stressanti: quelle aspettative di cambiamento legate alle vacanze possono, secondo gli studiosi, non venir soddisfatte. Per questo si può arrivare a divorziare in agosto, al rientro dalle ferie estive e prima che ricomincino le scuole, oppure a marzo.

Quindi è proprio la convivenza forzata sotto l'albero di Natale o sotto l'ombrellone che, in molte occasioni, aumenta lo stress e peggiora la situazione, facendo esplodere la coppia.
