---
author: Il Gorgonauta
comments: true
date: 2012-01-29 18:40:26+00:00
layout: post
link: http://www.atomodelmale.it/2012/01/29/febbraio-mezza-italia-scende-in-piazza-per-scioperare/
slug: febbraio-mezza-italia-scende-in-piazza-per-scioperare
title: Febbraio, mezza Italia scende in piazza per scioperare.
wordpress_id: 11124
categories:
- Italia
- Notizie
tags:
- Sciopero
---

[![](http://www.atomodelmale.it/wp-content/uploads/2012/01/sciopero-300x202.jpg)](http://www.atomodelmale.it/wp-content/uploads/2012/01/sciopero.jpg)Farmacisti, benzinai, avvocati e autotrasportatori, tutti in sciopero il prossimo mese. Il premier Monti con il suo decreto sulle liberalizzazioni è riuscito a compiere un'impresa non facile : unire l'Italia. Quelle delle proteste però.

I primi a incrociare le braccia  dovrebbero essere proprio i **farmacisti**, con la chiusura per l'intera giornata delle farmacie private aderenti a Federfarma il 1 di febbraio.

A seguire dovrebbe essere il turno degli **autotrasportatori**, di nuovo in piazza dopo i blocchi autostradali che hanno provocato nei giorni scorsi tanti disagi. Trasportounito conferma lo stop delle bisarche a partire da lunedì 6 febbraio fino alla mezzanotte del 10. Gli stessi autotrasportatori potrebbero poi fermarsi per altri 5 giorni a marzo.

Il 7 toccherà ai lavoratori di Telecom aderenti a Snater mentre il 9 saranno i dipendenti di Eutelia che aderiscono a Slc-Cgil, Fistel-Cisl, Uilcom-Uil a scioperare per tutto il turno di lavoro.

Tra il 9 e il 12 di febbraio incroceranno le braccia, con diverse modalità,  i **medici di base**. I medici di medicina generale del settore di assistenza primaria chiuderanno i propri studi il 9 e il 10 di febbraio dalle 8 alle 20, garantendo solo le prestazioni indispensabili, le visite domiciliari urgenti, le visite in assistenza programmata a malati terminali e le prestazioni di assistenza domiciliare integrata (ADI). I medici di continuità assistenziale non lavoreranno dalle 10 dell'11 febbraio alle 20 del giorno dopo. Quelli di emergenza sanitaria  dalle 8 dell'11 febbraio alle 20 del 12 mentre quelli dei servizi territoriali il 9 e del 10 febbraio dalle 8 alle 20. In tutti i casi saranno garantite le prestazioni indispensabili.


Il 23 e il 24 febbraio sarà poi il turno degli **avvocati** con l'astensione dalle udienze civili, penali e dalle altre attività. In questi 2 giorni potrebbero essere organizatti stessi giorni i sit-it davanti alle Camere e a Palazzo Chigi, nonché occupazioni simboliche dei tribunali.

Ultimi ma non meno importanti i  **benzinai**. Faib Confesercenti e Fegica Cisl hanno annunciato un pacchetto di dieci giorni di serrata. I dettagli della protesta non sono stati ancora decisi, non è esclusa la chiusura degli impianti tra la fine di febbraio e i primi15 giorni di marzo. La decisione veraa presa all'assemblea dei gestori che si terrà il 7 di febbraio.
