---
author: Il Gorgonauta
comments: true
date: 2009-04-14 19:35:31+00:00
layout: post
link: http://www.atomodelmale.it/2009/04/14/imola-presto-il-nuovo-centro-commerciale-vicino-lautostrada/
slug: imola-presto-il-nuovo-centro-commerciale-vicino-lautostrada
title: Imola, presto il nuovo centro commerciale vicino l'autostrada?
wordpress_id: 4568
categories:
- Imola e Dintorni
tags:
- Cantieri
---

Buone notizie per gli imolesi. Nei giorni scorsi infatti è stato fatto un passo avanti per dare il via ai lavori di costruzione del **centro commerciale "La fucina**"  e della **multisala **nei pressi del casello dell'autostrada A14. E' stato approvato dalla provincia il_ piano del commercio_ ed ora si attendono i via libera di Comune, Provincia e Circondario e un accordo tra i diversi enti.

Il più problematico passaggio è rappresentato dall'approvazione del progetto da parte del consiglio provinciale (il quale si riunirà il 21 aprile), dato che la Giunta è destinata a sciogliersi un mese prima delle elezioni amministrative che si terranno il 6 e 7 giugno.  Se infatti il piano non passerà martedì 21 corrente mese i tempi potrebbero allungarsi.

I lavori comunque potrebbero partire già la prossima primavera e durare dai 18 ai 24 mesi con l'apertura definiva del centro commerciale al massimo nel 2012. La fucina dovrebbe coprire un'area di ben 36.000 mq, 8.000 dei quali destinati alla multisala. 20.000 mq invece per gli esercizi commerciali con una disponibilità di ben 2.500 posti auto.

<!-- more -->


Costi quindi elevati (si parla di un centinaio di migliaia di euro) ma anche un interessante bacino di potenziali fruitori del nuovo centro commerciale, tenendo conto dei cittadini imolesi, di quelli del circondario e delle persone di passaggio. Resta da chiedersi se mai questo pregetto vedrà la luce, viste le immaginabili resistenze, ieri come oggi, degli altri "centri di potere" già esistenti.
