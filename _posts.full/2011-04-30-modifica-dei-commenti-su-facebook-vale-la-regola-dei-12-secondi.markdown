---
author: thesave
comments: true
date: 2011-04-30 09:43:49+00:00
layout: post
link: http://www.atomodelmale.it/2011/04/30/modifica-dei-commenti-su-facebook-vale-la-regola-dei-12-secondi/
slug: modifica-dei-commenti-su-facebook-vale-la-regola-dei-12-secondi
title: 'Modifica dei commenti su Facebook: vale la regola dei 12 secondi'
wordpress_id: 9480
categories:
- Facebook
tags:
- Social Network
---

**1 2 3 ... 12 salvo!**

![](http://www.atomodelmale.it/wp-content/uploads/2011/04/Facebook-Comment-Editing1-300x195.png)Scommetto che non sono l'unico al quale da piccolo hanno raccontato la "regola (leggenda) dei 3 secondi" seconda la quale:


<blockquote>_Se caduto a terra, un pezzo di cibo è igienicamente commestibile se viene recuperato dal suolo entro 3 secondi._</blockquote>


Bene, anche gli sviluppatori di Facebook ne dovevano essere a conoscenza, dato che nell'implementare il tanto agognato "**modifica commento**" hanno adottato lo stesso principio.

Chi ha postato almeno un paio di commenti su Facebook sa quanto sia snervante la mancanza di una funzionalità che permetta di **correggere i propri commenti** che spesso, per fretta o svista, contengono errori di scrittura e tanti altri artefatti linguistici "scappati" alla tastiera del commentatore.

Se prima per correggere un commento era necessaria un'alambiccosa procedura da fare "a manina" del tipo copia-cancella-incolla-correggi&invia, finalmente è stata introdotta un meccanismo che lascia all'utente uno** spazio temporale di una dozzina di secondi**, dopo l'invio del commento, per modificarne il contenuto in tutta tranquillità.

La procedura è semplicissima e non richiede nemmeno di "imparare" ad usarla: se dopo aver inviato un commento ci si accorge di un errore,** cliccando sulla "x"** di "cancella commento" **entro 12 secondi dall'invio**, verrà riaperta l'interfaccia di inserimento del commento, contenente il testo da correggere, pronto per essere modificato e rinviato.

Attenzione però, per ora le **notifiche email** non beneficeranno della nuova opzione di modifica dei commenti, dato che all'autore del post ed a tutti gli altri utenti coinvolti verrà notificata** sia la versione errata che quella "corretta" **del commento: **utente avvisato, mezzo salvato**.

Dopo i fatidici 12 secondi la "x" ri-assumerà il normale comportamento di eliminazione del commento e come al solito, nel caso in cui un altro utente commenti di seguito al nostro commento, **sarà impossibile sia modificarlo che eliminarlo**.

Parafrasando la vocina elettronica del casello: "Arrivederci, commentate con prudenza".


