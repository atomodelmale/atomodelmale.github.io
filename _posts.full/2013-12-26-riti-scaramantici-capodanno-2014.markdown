---
author: Radio Rebelde
comments: true
date: 2013-12-26 11:13:30+00:00
layout: post
link: http://www.atomodelmale.it/2013/12/26/riti-scaramantici-capodanno-2014/
slug: riti-scaramantici-capodanno-2014
title: Riti Scaramantici Capodanno 2014
wordpress_id: 14061
categories:
- Società
tags:
- '2014'
- Capodanno
- Riti
- Scaramantici
---

![](http://www.atomodelmale.it/wp-content/uploads/2013/12/serata-capodanno-2014-600x450-300x225.jpg)Che lo si voglia ammettere o no, noi italiani siamo un popolo di scaramantici, e visto che in questo ultimo periodo non ci gira tutto benissimo meglio ripassare i principali riti benauguranti per l'anno venturo.

**Intimo rosso**

Indossate biancheria rossa, regalata da amici, parenti, da buttare tassativamente il giorno successivo, proibito usare quella dell'anno precedente!

**Gettare dalla finestra oggetti vecchi**

Equivale rompere con il passato preparandosi con il cuore sgombro alle sorprese del futuro (ovviamente una volta gettate, correte giù a raccoglierli e buttateli nel cassonetto!).

**Per gli innamorati**

Intingete l’indice sinistro nella coppa di spumante e passateglielo dietro l’orecchio della vostra persona amata. Ovviamente non può mancare anche il bacio sotto il vischio.

**Soldi**

Vogliamo scacciare la crisi? Le lenticchie portano soldi e vanno mangiate a cena il 31 dicembre (dopo la mezzanotte sarà ormai troppo tardi); inoltre salutate il nuovo anno con le tasche piene di grano, porterà abbondanza e fortuna a tutta la vostra famiglia.

**Chi incontrare?**

E' importantissima la prima persona che si incontra l'anno nuovo. Porta bene incontrare un gobbo o un vecchio, mentre è d’uso che le donne non facciano visita in altre case il giorno di capodanno.



**E all'estero?**

In Spagna a mezzanotte si mangiano dodici chicchi d’uva, uno per ogni rintocco delle campane. In Inghilterra si prepara il pudding del Buon Anno , composto di 13 ingredienti diversi, quante sono le lunazioni dell’anno. A mescolarlo toccherà a turno a tutti i membri della famiglia, dal più vecchio al più giovane, girando l’impasto per nove volte in senso orario. Prima di infornare bisogna inserirvi piccoli oggetti rituali che forniranno un responso per l’anno uovo a chi li troverà nella propria fetta: il ditale, promessa di successo, l’anello d’amore, la moneta di ricchezza e un sasso che annuncia guai.

In Grecia c'è l'usanza che il primo ad entrare in casa deve rompere un melograno a terra.
Un'usanza tibetana è lanciarsi dietro alla spalla sinistra un pizzico di farina, battendo poi le mani 108 volte di seguito per scacciare le energie negative (si ritiene che 108 sono i peccati che una persona compie in un anno).

Non mi resta che augurarvi un Buon Anno a tutti!
