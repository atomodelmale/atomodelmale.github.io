---
author: Il Gorgonauta
comments: true
date: 2008-04-21 13:34:28+00:00
layout: post
link: http://www.atomodelmale.it/2008/04/21/next/
slug: next
title: Next.
wordpress_id: 991
categories:
- Azione
- Cinema
- Intrattenimento
tags:
- Jessica Biel
- Nicolas Cage
---

**[![](http://www.atomodelmale.it/wp-content/uploads/2008/04/next.jpg)](http://www.atomodelmale.it/wp-content/uploads/2008/04/next.jpg)Trama**. Cris Johnson è un _mago _che a Las Vegas si dedica a piccoli numeri di magia. In realtà egli possiede una capacita ben più sorprendente e unica, sa infatti prevedere (e quindi anticipare) cosa gli accadrà nei prossimi 2 minuti di vita. Il tutto si complica quando l'FBI e un gruppo terroristico che ha appeno introdotto un ordigno nucleare a Los Angeles si mettono sulle sue tracce, i primi per ottenere un aiuto nelle indagini contro la minaccia terroristica, i secondi per eliminare un pericoloso ostacolo al proprio piano criminale. Cris dovrà decidere se fuggire o dare il suo contributo, con in testa una misteriosa donna che tormenta le visioni della sua vita futura.

**Recensione**. Pellicola firmata da Lee Tamahori e tratta dal racconto_ The Golden Man_ datato 1954 di **P.K.Dick,** scrittore statunitense di fantascienza (1928-1982), vero punto di riferimento per il cinema americano di settore. Hollywood infatti ha trasportato sul grande schermo molte suo opere diventate ad es _Blade Runner _(tratto da _Il cacciatore di Androidi_), _Minority Report_ (tratto dal racconto _Rapporto di Minoranza_) o ancora _A scanner Darkly._

<!-- more -->


In_ Next _ci troviamo di fronte ad uno sorta di pre-cognitivo (stile Minority Report, d'altronde i 2 film condividono lo stesso sceneggiatore, Gary Goldman) che però prevede solo la propria vita nei suoi prossimi due minuti. Cris quindi utilizza la sua capacità per piccoli numeri di magia e per fare qualche soldo ai casinò, cercando nel frattempo di rimanere nell'anonimato per non finire in qualche laboratorio per oscuri esperimenti. Tutto destinato a finire all'aria quando un misterioso gruppo terroristico intende far esplodere una bomba nucleare a Los Angeles e lo vuole morto e l'FBI invece lo vuole vivo per collaborare alla ricerca dell'ordigno, pena in caso contrario la prigione.

Così dopo un breve prologo iniziale e qualche riflessione sul triste destino dell'eroe si entra nel vivo del racconto legato tra l'altro ad una misteriosa storia d'amore tra Cris e la bella Liz (Jessica Biel). Sullo sfondo rimane comunque la ricerca disperata della **bomba** fino al sorprendente colpo di scena finale. Insomma il ritmo è buono, la colonna sonora è accattivante e non mancano scene piene di azione (con un inseguimento degno di _Fuori in 60 secondi_).

Grande protagonista **Nicolas Cage** (sopra) il quale ormai si rivela un attore camaleontico, in grado di passare da un ruolo all'altro con estrema facilità. L'abbiamo visto infatti come intraprendente archeologo (_Il mistero dei templari 1 e 2)_, come motociclista fantasma (_Ghost Rider_) oppure ancora come signore della guerra e delle armi (_Lord of war_). Qui interpreta la figura dell'eroe che vorrebbe una vita normale ma che alla fine si sacrifica per il bene comune rimettendoci di persona e procrastinando la propria felicità (cosa ovviamente di cui nessuno mai se ne accorge). L'affiancano **Jessica Biel** (che però rimane un pò in ombra) e **Julianne Moore**, più presente ed incisiva.

Il Gorgonauta.
