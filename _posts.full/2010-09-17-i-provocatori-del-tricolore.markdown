---
author: Il Gorgonauta
comments: true
date: 2010-09-17 12:55:36+00:00
layout: post
link: http://www.atomodelmale.it/2010/09/17/i-provocatori-del-tricolore/
slug: i-provocatori-del-tricolore
title: I provocatori del tricolore.
wordpress_id: 7994
categories:
- Italia
- Società
tags:
- Bandiera
- Lega
---

**[![](http://www.atomodelmale.it/wp-content/uploads/2009/08/bandiera-italiana-245x300.jpg)](http://www.atomodelmale.it/wp-content/uploads/2009/08/bandiera-italiana.jpg)Venezia** 12 settembre 2010. Nel capoluogo veneto si sta svolgendo la Festa dei popoli padani. Un gruppo di persone si dirige verso la **manifestazione** con il **tricolore.** Ed è questo punto che cominciano i problemi..

"_Fermati ed identificati dalla polizia per avere con noi  il tricolore.  Insultati e derisi da decine di leghisti esaltati ed  urlanti -  rischiando il linciaggio da parte di questi ultimi e una  denuncia (per manifestazione non autorizzata e per aver provocato  disordini) da parte  della polizia_".

Questo quanto successo secondo la denuncia di un consigliere comunale  di Venezia Marco Gavagnin della lista Cinque stelle e del Blogger Paolo  Papillo di  Informazione dal basso.

I due, domenica scorsa, hanno voluto provare cosa sarebbe successo a passeggiare per Venezia con indosso una bandiera italiana. Forse una  provocazione, certo, ma dai risvolti a dir poco imbarazzanti.<!-- more -->



Così continua il loro racconto:

"_Siamo stati identificati noi, non quelli che ci  insultavano; e ci  avrebbero senz'altro aggrediti, se non ci fosse stato  il cordone di  polizia a proteggerci. Ci hanno cacciato, accompagnati  distanti dal  luogo della manifestazione leghista e fatti disperdere_".

"_Subito dopo decine di  leghisti (uomini e donne, vecchi e giovani) ci  hanno spintonato e  strattonato, cercando anche di sottrarci le  telecamere; ci hanno  insultato anche pesantemente, con vari improperi  che andavano da "pirla"  a "cretini", da "pagliacci" a "omossessuali" e  "culattoni".  Naturalmente ci hanno accusati di essere "comunisti", dei   "rompicoglioni", o più semplicemente dei "lazzaroni": "andate a   lavorare!" ci dicevano, "andate a casa!_".

"_Eravamo  in una decina ci eravamo incamminati lungo il  ponte dopo il quale  iniziava a svolgersi la manifestazione leghista, ci è  stato impedito da  agenti in tenuta antisommossa    e da uomini della Digos di proseguire  verso Riva dei Sette  Martiri e Via Garibaldi: luoghi paradossalmente  scelti quali teatro  della manifestazione di questa forza di governo che  non si riconosce nei  simboli della nostra Repubblica e ne disconosce  la storia scritta nel  sangue di tanti patrioti. Sì, perché  i sette  martiri veneziani a cui è  intitolata la riva sono partigiani morti  durante Resistenza al grido di "viva l'Italia"_".

Identificati gli uni e non gli altri (coloro che insultavano e deridevano). Portare e  indossare il tricolore, su quello che è ancora oggi il suolo nazionale,  come una manifestazione non autorizzata o contro l'ordine pubblico.

L'Italia, a pochi mesi dai 150 anni dell'unità nazionale, si copre così divisa e  in lotta. Senza valori unificanti e in grado di unire l'intera collettività, prevalgono le realtà locali e i particolarismi. Un Governo (o una parte di esso) che non si riconosce nei simboli dello Stato che lo stesso rappresenta.

Un Italia certamente all'insegna del federalismo ma probabilmente anche più povera.
