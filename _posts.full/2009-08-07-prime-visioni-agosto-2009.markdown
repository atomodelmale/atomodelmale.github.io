---
author: Il Gorgonauta
comments: true
date: 2009-08-07 17:20:20+00:00
layout: post
link: http://www.atomodelmale.it/2009/08/07/prime-visioni-agosto-2009/
slug: prime-visioni-agosto-2009
title: 'Prime visioni : agosto 2009.'
wordpress_id: 5331
categories:
- Cinema
- Prime Visioni
tags:
- '2009'
---

![S. Darko.](http://www.atomodelmale.it/wp-content/uploads/2009/08/sdarko.jpg)Nel 2001 veniva scritto e prodotto **_Donnie Darko_**, pellicola poi uscita nella sale cinematografiche nel 2004 ma ben presto diventata un vero e proprio _film cult _per migliaia di fan. Questa raccontava la storia di Donnie, un adolescente scampato miracolosamente alla morte  grazia all'aiuto di uno strano coniglio gigante. Lo stesso poi comunicava al ragazzo che tra 28 giorni, 6 ore, 42 minuti, 12 secondi il mondo sarebbe finito.

5 anni dopo l'uscita di Donne Darko giunge nella sale, nel terzo weekend del mese, **S.Darko**, il sequel dedicato alla sorella minore di Donnie, Samantha, ora divenuta diciassettenne. Sette anni dopo la misteriosa morte del fratello maggiore, lasciandosi alla spalle il doloroso passato, Samantha decide di partire per la California con un'amica per tentare il successo come ballerina. Ma la stessa si ritroverà ad affrontare la terrificante esperienza vissuta da Donnie : tra 4 giorni, 17 ore, 26 minuti, 32 secondi...il mondo finirà..

Meno impegnativa è sicuramente la pellicola in uscita l'ultimo venerdì di agosto, un film d'animazione giunto al suo terzo episodio. Stiamo parlando dell'**Era glaciale **che vede nel terzo capitolo della serie dei nuovi protagonisti, ossia i dinosauri.

Per gli animali preistorici che ci hanno accompagnato nelle pellicole precedenti (Manny, Ellie , Diego, Sid e la coppia di opossum Crash ed Eddie) il pericolo non proviene più da un disgelo improvviso ma da un mondo sotterraneo popolato ancora dai dinosauri. Nel frattempo  lo scoiattolo Scart, alla perenne ricerca della sua ghianda, troverà un'inaspettata "compagnia".

<!-- more -->


Ma non si fermano qui comunque le pellicole in uscita in questo mese vacanziero. Il 7 e il 21 agosto ecco rispettivamente **Flash of Genius**, la storia di Robert Kearns, l''inventore del primo tergicristallo ad intermittenza e della sua lunga battaglia giudiziaria e non per ottenere giustizia e **I love you,  man** , commedia in cui Peter, un uomo prossimo al matrimonio. si ritrova senza testimone, non avendo mai avuto nella propria vita molti amici maschi. Per Peter è ora tempo di rimediare alla grave lacuna...

Infine per gli amanti del genere Horror ecco altre 2 pellicole in uscita : _Il messaggero_ (21/08), storia di una casa infestata da strane presenze maligne immateriali e **Smile**, film in cui un'anomala macchina fotografica predicatrice di morte metterà a dura prova sette giovani partiti per una vacanza.

Per ultimo, come sempre, ecco l'elenco completo delle uscite.

7 agosto. Flash of  Genius.

14 agosto. Sex Movie in 4D / Alieni in soffitta.

21 agosto. S.Darko / Il messaggero / Il mistero della pietra magica / I love you, man.

28 agosto. Cherì / L'era glaciale 3 - l'alba dei dinosauri / Smile / Le 13 rose / Fa' la cosa sbagliata - The Wackness.
