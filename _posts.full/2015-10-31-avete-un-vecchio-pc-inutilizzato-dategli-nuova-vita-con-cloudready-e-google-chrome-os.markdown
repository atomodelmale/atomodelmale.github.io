---
author: thesave
comments: true
date: 2015-10-31 12:40:15+00:00
layout: post
link: http://www.atomodelmale.it/2015/10/31/avete-un-vecchio-pc-inutilizzato-dategli-nuova-vita-con-cloudready-e-google-chrome-os/
slug: avete-un-vecchio-pc-inutilizzato-dategli-nuova-vita-con-cloudready-e-google-chrome-os
title: Avete un vecchio PC inutilizzato? Dategli nuova vita con Cloudready e Google
  Chrome OS
wordpress_id: 16205
categories:
- Informatica
tags:
- Chrome
- Google
- PC
---

Avete un PC o un portatile di qualche anno fa lasciato in un angolo a invecchiare? Dategli nuova vita con CloudReady. Il sistema operativo che porta Chrome OS di Google in tutti i vostri dispositivi.



## Chrome OS



Qualche anno fa (era il 2009, oh tempus fugitivus!) Google lanciò [Chrome OS](http://www.atomodelmale.it/2009/11/20/google-arriva-anche-sui-nostri-desktop-con-chromeos/).

Idea di base del sistema operativo è fornire la piattaforma minima per far girare un browser --- inaspettatamente, Google Chrome --- da cui si può accedere a tutti i servizi online per la lettura di pagine web, scrittura di documenti, etc. In pratica Chrome OS demanda a servizi come Google Docs, Google Drive o Dropbox il lavoro sporco di gestire la scrittura dei vostri documenti o di conservare, in generale, documenti, foto, musica e video.

Questo ha l'innegabile pregio di richiedere un computer tutt'altro che potente e Chrome OS, --- così come iOS, Android o Windows Mobile --- ha dimostrato di funzionare bene su dispositivi (portatili) dalle prestazioni simili ai vetusti PC di almeno 10 anni fa.

![chromebook](http://www.atomodelmale.it/wp-content/uploads/2015/10/chromebook-1024x159.png)

Inoltre, la recente "ondata" di applicazioni integrabili in Chrome OS lo ha reso ancora più appetibile. Tra le tante, [Evernote](https://evernote.com/intl/it/), [Pocket](https://getpocket.com/), [Plex](https://plex.tv/) e [Netflix](https://www.netflix.com/it-en/) , [Spotify](https://www.spotify.com/it/) e [Kindle Reader](http://www.macworld.com/article/1161668/amazon_launches_kindle_cloud_reader_sidestepping_apples_subscription_rules.html). Per non parlare delle decine di servizi web come Dropbox e la santa trinità di Google: Docs, Drive e Gmail. Più tutti gli altri siti, tanto per citarne due Facebook e Twitter.





## Cloudready



Ok, appurato che Chrome OS è figo --- termine tecnico ---, Google fin'ora ha tenuto "per sè" questo gioiellino che è gratuito ma ottenibile solo acquistando uno dei cosiddetti [Chrome Book](https://www.google.com/chromebook/), portatili approvati da Google che "nascono" con Chrome OS già installato.

Per la gioia di grandi e piccoli (nerd) Neverware --- con cui Google ha stretto un accordo commerciale --- ha recentemente pubblicato una distribuzione di Linux che ricalca, nel "peso" e nell'aspetto il sistema operativo di Google.

![](http://www.atomodelmale.it/wp-content/uploads/2015/10/cloudready-1024x489.jpg)

Dato che uno degli obbiettivi di Neverware è incrementare la diffusione di Chrome OS, l'azienda ha reso l'installazione di Cloudready il più semplice possibile.

Tutto quello che si deve fare è:





  * installare in Google Chrome (sul proprio computer) dallo WebStore di Google l'applicazione [Chromebook Recovery Utility](https://chrome.google.com/webstore/detail/chromebook-recovery-utili/jndclpdbaamdhonoechobihbbiimdgai?hl=en);


  * scaricare [l'ultima versione disponibile di Cloudready](http://go.neverware.com/free)


  * seguire [le istruzioni](http://go.neverware.com/freeinstructions) per creare una penna USB con dentro Cloudready, tramite Chromebook Recovery Utility


  * infine basta inserire la penna USB preparata nel dispositivi su cui volete installare Chrome OS e seguire le istruzioni a schermo per l'installazione.





Pronti a dare nuova vita al vostro vecchio computer?
