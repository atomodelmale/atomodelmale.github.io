---
author: Radio Rebelde
comments: true
date: 2012-04-29 07:53:50+00:00
layout: post
link: http://www.atomodelmale.it/2012/04/29/concerti-in-italia-nellestate-2012-le-date/
slug: concerti-in-italia-nellestate-2012-le-date
title: Concerti in Italia nell'estate 2012. Le date.
wordpress_id: 11539
categories:
- Italia
- Musica
tags:
- '2012'
- Concerti
- Estate
---

![](http://www.atomodelmale.it/wp-content/uploads/2012/04/concerti1-300x225.jpg)Sarà un estate calda, non solo per le temperature ma anche per i grandi concerti che ne faranno da cornice.

Tra le star più attese c’è naturalmente **Madonna**: la regina del pop presenterà dal vivo il suo ultimo album MDNA e il tour mondiale farà tappa anche in Italia, il 12 giugno allo Stadio Olimpico di Roma, il 14 a San Siro e il 16 allo Stadio Franchi di Firenze.

Ma Madonna non sarà l’unica star internazionale a calcare le scene musicali italiane. È attesissimo anche il ritorno del Boss, **Bruce Springsteen**, che sarà nel nostro paese nel prossimo giugno ed esattamente il 7 a Milano allo stadio San Siro, il 10 al Franchi di Firenze e l'11 allo stadio Nereo Rocco di Trieste.

Torino ospiterà una delle band più quotate del momento, i **Coldplay**, che tornano in Italia con un concerto il 24 maggio, unica data italiana del loro tour.

I fan dei **Cure** non potranno lasciarsi sfuggire l’appuntamento del 7 luglio all_**’Heineken Jammin’ Festival**_ (alla Fiera Milano Live), dove due giorni prima si esibiranno anche  i** Red Hot Chili Peppers** mentre sabato 5 luglio sarà la volta dei **Prodigy**.


Ben cinque i concerti di **Ben Harper** a luglio: il 18 a Vigevano, il 20 a Piacenza, il 22 a Imola, il 23 al Rock in Roma e il 25 a Taormina. Raddoppiano i concerti di** Marilyn Manson** in Italia nel corso della prossima estate: un mese prima della serata di Milano (11 luglio all’Arena Civica) il "reverendo" si esibirà al Gran Teatro Geox di Padova, il 7 giugno.

Per i fans di **Ligabue** non sarà certo un’estate deludente. Il liga si esibirà il 7 luglio al Rock in Cividale del Friuli 2012 , il 17 luglio al Rock in Taormina 2012 e il 20 luglio al Rock in Napoli 2012, in Piazza del Plebiscito a Napoli.

I  **Radiohead** il 30 giugno saranno a Roma per fare poi tappa a Firenze, Bologna e a Codropido.

Ricco anche quest’anno il programma dell _**Lucca Summer Festival**_ che vedrà  **Tony Bennett**  duettare con **Giorgia**, che sarà anche protagonista di una doppia serata intimista dal titolo “Dietro le apparenze” (25-26 giugno) alla Cavea dell’Auditorium di Roma. Al tradizionale appuntamento di Lucca quest’estate ci saranno anche** Laura Pausini **(il 7 luglio), **Norah Jones **(il 14), i **Kasabian** (il 15) e i **Blink 182** .

Per gli amanti del metallo grandi nomi anche quest’anno al _**God’s of Metal**_ di Milano dove si esibiranno tra gli altri i **Guns N' Roses**, i** Manowar** e  **Ozzy Osbourn**e.

Insomma, ci aspetta una grande estate di musica dal vivo!
