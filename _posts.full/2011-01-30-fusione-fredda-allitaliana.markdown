---
author: thesave
comments: true
date: 2011-01-30 14:02:53+00:00
layout: post
link: http://www.atomodelmale.it/2011/01/30/fusione-fredda-allitaliana/
slug: fusione-fredda-allitaliana
title: Fusione fredda, all'italiana
wordpress_id: 8913
categories:
- Ricerca scientifica
tags:
- Fredda
- Nucleare
---

Due settimane a questa parte giornali online, blog e testate di settore stanno trattando – e disquisendo – sulla scoperta di due ricercatori dell’Alma Mater di Bologna: **Andrea Rossi** e **Sergio Focardi**, il primo ingegnere, il secondo fisico.

**Fusione Fredda**

![](http://www.atomodelmale.it/wp-content/uploads/2011/01/rossifocardi-200x300.jpg)Prima di parlare – seriamente – della scoperta bolognese è opportuno considerare come, ad oggi, viene prodotta l’energia nucleare.

Cominciamo distinguendo le due reazioni nucleari più comuni: la **fusione **e la **fissione**.

La prima è il fenomeno grazie al quale tutti i giorni una palla di gas che chiamiamo **Sole**, riesce a produrre una temperatura (nel nucleo) di oltre **15 milioni di gradi**. Ciò avviene grazie a due fattori: **pressione **e **temperatura**. In questo modo 2 atomi di idrogeno si fondono formando un atomo di elio, rilasciando un enorme quantità di energia che c’irraggia e scalda da oltre 4,5 miliardi di anni.

La seconda è invece il fenomeno opposto, usato tanto nelle **centrali **quanto nelle **bombe nucleari,** si basa sul bombardamento tramite neutroni di un materiale fissibile – come **l’uranio **o il **plutonio **– che ne scinde gli atomi e genera una reazione a catena controllata.

Le centrali a nucleari hanno perciò bisogno di **materiale appositamente trattato** – raro e **costoso **– con tutti i problemi legati alla **sicurezza **ed allo **smaltimento delle scorie radioattive**.

Per questo motivo è da 20 anni a questa parte che ricercatori di tutto il mondo stanno inseguendo** il mito di un energia pulita**, a basso costo e infinita chiamato "**fusione fredda**".

Come suggerisce il nome, la fusione “fredda” differisce dalla fusione nucleare “standard” perché **non necessita delle temperature e delle pressioni che si sviluppano nelle stelle**, ma al contrario, sfruttando le proprietà di un catalizzatore, permette la fusione di nuclei atomici che a loro volta rilasceranno **energia pulita ed a basso costo**.

Come già scritto prima, un mito.

**Cold Fusion in Bologna**

![](http://www.atomodelmale.it/wp-content/uploads/2011/01/report-300x225.png)La notizia dei due ricercatori bolognesi ha riportato l’interesse dei media sull’argomento dopo l’annuncio, avvenuto a metà gennaio, della realizzazione di un **reattore** – o **Energy Catalyzer** -- funzionante a **nichel ed idrogeno** e capace di produrre **12.000 W/h consumandone 600** – questi sono i dati di uno degli esperimenti fatti alla presenza di alcuni giornalisti e ricercatori.

Nel **mondo accademico** c’è però **grande scetticismo** sui risultati dei due italiani: poiché il processo è coperto da** segreto industriale**, non sono state rilasciare specifiche riguardo alla tecnologia ed ai fenomeni che avvengono tra i due elementi per far si che avvenga l’agognata reazione di fusione, che da **idrogeno-nichel produce rame**. Inoltre gli stessi ricercatori non riescono tutt’ora a spiegare esattamente, se non tramite **congetture**, il motivo dei risultati ottenuti.

Da parte loro **Rossi e Focardi rigettano le accuse di ciarlataneria**, riportando articoli, peer-reviews ed esperimenti sul proprio blog [Journal of Nuclear Physics](http://www.journal-of-nuclear-physics.com/), ed affermando che** la conferma del mondo accademico non è necessaria **per loro, consci della validità della propria invenzione, considerano** il mercato il vero giudice**: al momento sono in produzione esemplari del “catalizzatore energetico” destinate al mercato aziendale delle energie alternative.

Per ora, fiduciosi o scettici, facciamo i migliori auguri ai due inventori e rimaniamo tutti in ascolto di nuovi sviluppi ed interessanti sviluppi riguardo questa tecnologia.
