---
author: Radio Rebelde
comments: true
date: 2013-08-27 19:25:18+00:00
layout: post
link: http://www.atomodelmale.it/2013/08/27/sensori-nel-seggiolino-perche-non-vengono-prodotti/
slug: sensori-nel-seggiolino-perche-non-vengono-prodotti
title: Sensori nel seggiolino. Perchè non vengono prodotti?
wordpress_id: 13750
categories:
- Motori
- Sicurezza
tags:
- Seggiolino
- Sensori
---

![](http://www.atomodelmale.it/wp-content/uploads/2013/08/seggiolino-auto-bambini5-300x200.jpg)E’ di qualche mese fa la tragica notizia di quel padre che, invece di accompagnare il figlio alla scuola dell'infanzia, si è recato direttamente al posto di lavoro lasciando il figlio nella sua auto.

Un'incredibile dimenticanza che ha distrutto la vita di quel povero bambino e rovinato l'esistenza della sua famiglia.

Purtroppo non è la prima volta che succedono cose del genere. E non solo in Italia. Negli Stati Uniti negli ultimi dodici anni ci sono stati più di** 500 casi simili**, 41 all'anno.

Possibile che se dimentichi le luci accese dell’auto vieni avvisato per paura di scaricare la batteria, mentre se lasci un bambino sul seggiolino e ti allontani dall'auto non importa niente a nessuno?

In realtà esistono diversi brevetti che potrebbero impedire la morte di questi bambini per una banale dimenticanza attraverso sensori, interruttori, dispositivi luminosi che segnalano la presenza del bambino nel seggiolino. **Perché allora questi dispositivi non sono stati prodotti?**



Le risposte ci vengono date dall'ingegnere Marano che ha proposto numerosi brevetti alle maggiori aziende che producono oggetti e accessori per l’infanzia. Ecco le risposte da lui ottenute:

_1) Non siamo interessati perché siamo già in possesso di decine di brevetti sull’argomento e, poi, per filosofia aziendale, non lavoriamo con brevetti esterni;_
_ 2) Di gadget di questo tipo sono pieni gli scaffali e nessuno li compra;_
_ 3) Se non veniamo obbligati per legge non possiamo giustificare un investimento di questo tipo;_
_ 4) Nessuno comprerebbe un dispositivo di questo tipo perché nessun genitore ammetterebbe a se stesso di poter dimenticare il proprio figlio in auto._

D'altronde se non c’è un vantaggio economico perchè produrre. **Quanto può valere una vita di un bambino?**

Sperando che qualche azienda si renda conto dell’aspetto etico e il possibile ritorno di immagine derivante da un progetto simile, non sarebbe male neanche se il parlamento legiferasse un provvedimento ad hoc rendendoli obbligatori.
