---
author: Il Gorgonauta
comments: true
date: 2016-04-28 20:56:25+00:00
layout: post
link: http://www.atomodelmale.it/2016/04/28/henrik-jeppesen-il-giovane-blogger-che-ha-visitato-il-mondo/
slug: henrik-jeppesen-il-giovane-blogger-che-ha-visitato-il-mondo
title: Henrik Jeppesen, il giovane blogger che ha visitato il mondo
wordpress_id: 16743
categories:
- Notizie
- Viaggi
---

![z-sudafrica](http://www.atomodelmale.it/wp-content/uploads/2016/04/z-sudafrica-300x158.jpg)C'è chi viaggia per lavoro e chi invece ne fa una una ragione di vita. E' il caso del blogger Henrik Jeppesen che a soli 27 anni è da poco diventato il più giovane viaggiatore ad aver messo piede in tutte le 196 nazioni del pianeta.

Il record è stato stabilito lo scorso primo aprile con l’arrivo in Eritrea. Il giovane può vantare altri numeri impressionanti: ha per esempio volato con più di 200 compagnie aeree, completando, tra visti e timbri, ben dieci passaporti.


Oltre agli Stati, ha visitato 94 territori (le zone non riconosciute come paesi sovrani) su 132 e ha effettuato quattro dei più avventurosi itinerari ferroviari: il Blue Train, lo Shongololo Express, il Rovos Rail in Africa e il leggendario Orient Express.

Jeppesen racconta i suoi viaggi nel suo blog, spiegando trucchi e segreti per affrontare il viaggio perfetto. Tra i consigli troviamo quello di portarsi dietro un bagaglio molto leggero e per risparmiare quello di evitare i ristoranti e servirsi dei supermercati.

Il blogger ha poi stilato la classifica dei suoi paesi belli. Ai primi posti spiccano Sudafrica, Nuova Zelanda e Italia, la nazione europea che più è rimasta nel suo cuore.

Tra i prossimi obiettivi del giovane blogger, quello di completare i 50 stati americani entro il 2016. Il ragazzo è già sulla buona strada, in quanto è già a quota 32.
