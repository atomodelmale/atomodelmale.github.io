---
author: Il Gorgonauta
comments: true
date: 2009-04-13 11:02:36+00:00
layout: post
link: http://www.atomodelmale.it/2009/04/13/io-e-marley-trailer-e-recensione/
slug: io-e-marley-trailer-e-recensione
title: Io e Marley. Trailer e recensione.
wordpress_id: 4559
categories:
- Animali
- Cinema
- Commedia
tags:
- Amore
- Cani
- Famiglia
---

![io-marley](http://www.atomodelmale.it/wp-content/uploads/2009/04/io-marley-209x300.jpg)I** **coniugi John e Jenny Grogan, freschi sposini, decidono di trasferirsi dal freddo Michigan alla calda Florida per incominciare la nuova vita insieme.  Qui, dopo aver trovato lavoro e casa, incominciano a pensare di mettere su famiglia. Nell'attesa John decide di regalare a Jenny un** cane**, cioè un tenero cucciolo di labrador, a cui verrà dato il nome di **Marley** in onore del noto cantautore giamaicano.

Ben presto però il tenero cucciolo si trasformerà in un **ciclone** ambulante, rosicchiando tutto quanto capiterà a portata di mano, rimanendo indisciplinato e giocherellone. A fronte di questo lato pasticcione vi è però un aspetto sensibile e affettuoso di Marley, pronto a stare vicino ai propri padroni al primo momento di difficoltà. Assistiamo quindi alla rappresentazione del profondo **legame** che lega padrone e cane, con John alle prese con il primo animale domestico e intento a raccontare la propria vita come un diario con loro 3 protagonisti.

Se quindi Marley è l'assoluta star dell'intera pellicola con i suoi momenti buffi, dolci e divertenti, questa non manca di raccontare il percorso intrapreso da John e Jenny, un famiglia come altre alle prese con difficoltà, rinunce e litigi e una coppia vera che cerca di superare e affrontare le avversità della vita quotidiana, con un cane che a funge talvolta da valvola di sfogo a tali problematiche e che altre volte, invece, le acutizza.

<!-- more -->


Un film dedicato al nostro miglior amico a 4 zampe, non il primo (e certamente neanche l'ultimo), tratto dall'omonimo romanzo del vero giornalista e romanziere americano **John Grogan, **che ha il merito di ricordarci il grande valore e i meriti dei nostri amici animali.![io-e-marley](http://www.atomodelmale.it/wp-content/uploads/2009/04/io-e-marley-300x225.jpg)

Un cane d'altronde è capace di amare incondizionatamente e totalmente il proprio padrone, cioè un altro essere, indipendentemente dal suo aspetto o conto in banca. Ad esso basta una ciotola, una carezza, affetto sincero per donare in cambio il proprio cuore.

Qualità che innumerevoli persone mai sapranno imparare (e possedere) nel corso dell'intera loro vita. Ma anche un amore così puro che tanti individui, fino alla fine della loro esistenza, in nessun caso, per vigliaccheria, paura o sfortuna, saranno in grado di provare.

Una pellicola quindi divertente e in grado di conquistare lo spettatore grazie ai buoni sentimenti e alla semplicità. Perciò ecco il** trailer **di _Io &  Marley_ per invogliarvi ad andare a vedere questo simpatico terremoto a 4 zampe.


