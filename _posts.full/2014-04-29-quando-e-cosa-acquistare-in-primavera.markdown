---
author: thesave
comments: true
date: 2014-04-29 17:21:09+00:00
layout: post
link: http://www.atomodelmale.it/2014/04/29/quando-e-cosa-acquistare-in-primavera/
slug: quando-e-cosa-acquistare-in-primavera
title: Quando e cosa acquistare in Primavera
wordpress_id: 14453
categories:
- Risparmio
---

Giusto tre mesi fa elencavamo quali prodotti è meglio acquistare in [inverno](http://www.atomodelmale.it/2014/01/23/quando-e-cosa-acquistare-in-inverno/) per accaparrarseli ai prezzi più bassi. Dato che -- almeno nel calendario -- la primavera è bella che iniziata, vediamo cosa ci possiamo aspettare dai prossimi tre mesi di acquisti.


## Primavera




<blockquote>Che fretta c'era?</blockquote>


![primavera](http://www.atomodelmale.it/wp-content/uploads/2014/04/primavera.jpg)cantava la Goggi riferendosi alla primavera. A dire il vero, dagli ultimi avvenimenti meteorologici questa primavera si fa desiderare. Intanto a fine marzo, dall'altra parte del mondo (Giappone), si è da poco chiuso l'anno fiscale, il che significa che le aziende nipponiche svuotano i loro magazzini per far posto alle nuove forniture. Per noi compratori significa trovare a prezzi sensibilmente scontati gli ultimi modelli di **gadget** e **televisioni**. Menzione speciale per le **fotocamere**. I nuovi modelli arrivati a Gennaio hanno fatto calare i prezzi. Se vi accontenterete di comprare un modello meno recente, potreste trovare dei veri affari.


## Aprile


![crociera](http://www.atomodelmale.it/wp-content/uploads/2014/04/crociera-150x112.jpg)"Aprile non ti scoprire" dice il detto. Anche se il sole tentenna, è il tempo giusto per fare acquisti in previsione della bella stagione. Se pensate ad una vacanza in **crociera**, è il momento giusto per approfittare delle offerte e prenotare in anticipo per la prossima estate. Preoccupati per la prova costume? La primavera è il risveglio dal letargo -- e dalle mangiate -- invernali. I negozi di **articoli **ed **abbigliamento sportivo** non vedono l'ora di scontarvi quel paio di scarpe da corsa che avete sempre voluto.



## Maggio


![frigo](http://www.atomodelmale.it/wp-content/uploads/2014/04/frigo-109x150.jpg)Strano a dirsi, ma Maggio è il mese dei **frigoriferi**, dato che i nuovi modelli arrivano nei supermercati. Il frigorifero non si cambia spesso, ma se ne avete necessità, Maggio è il mese giusto per cercare l'occasione che fa per voi. Discorso uguale, ma per ragioni diverse, riguarda i **materassi**. Tra traslochi e pulizie primaverili, le vendite di materassi aumentano, così come aumentano le offerte dei produttori.

Maggio è il mese di chiusura dell'anno fiscale nostrano. A conti chiusi, le aziende tornano a fare acquisti, in particolare per rinnovare gli articoli da ufficio. Se avete bisogno di **sedie** o **scrivanie **potreste trovare dei buoni affari.


## Giugno


![worker](http://www.atomodelmale.it/wp-content/uploads/2014/04/worker-115x150.jpg)L'estate è alle porte, gli innamorati si sposano e i negozi di **stoviglie** vanno a ... nozze con gli sconti. Giugno è anche il mese della festa del papà e non sarà difficile trovare **attrezzi** e **utensili** da lavoro a poco prezzo.

La bella stagione fa venir voglia di uscire a sgranchirsi le gambe. Peccato per le **palestre** che risentono di un calo fisiologico di avventori. Ben contente, vi concederanno un sonoro sconto per la vostra iscrizione. Il calo di interesse per gli esercizi "indoor" (già registrato ad Aprile) si farà sentire anche nei negozi di **attrezzi da palestra**. Potrebbe essere la vostra occasione per comprare quel tapis roulant che avete sempre desiderato.
