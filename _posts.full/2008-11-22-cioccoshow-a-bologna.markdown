---
author: thesave
comments: true
date: 2008-11-22 17:30:52+00:00
layout: post
link: http://www.atomodelmale.it/2008/11/22/cioccoshow-a-bologna/
slug: cioccoshow-a-bologna
title: CioccoShow a Bologna
wordpress_id: 3257
categories:
- Blog
tags:
- Bologna
- Cacao
- Centro
- Cioccolata
- CioccoShow
- Fabbrica
- Fiera
- Galvani
- Maggiore
- Orefici
- Piazza
- Via
---

**Preambolo**

![](http://www.atomodelmale.it/wp-content/uploads/2008/11/cioccoshow2.png)Benché sia sempre stato un grande amante dei dolci, nonché pantagruelico mangiatore di cioccolata - l'**[Augustus Gloop](http://en.wikipedia.org/wiki/Augustus_Gloop)** della Romagna per intenderci - quando la mia ragazza mi ha chiesto di portarla al CioccoShow di Bologna, non ho di certo fatto i salti di gioia.

Vuoi perché arrivare a Bologna è sempre uno sbattimento, vuoi perché il Sabato è il mio giorno del "cazzeggio duro e puro", vuoi perché il mio primo pensiero è stato "Ci sarà un marasma da bazar turco": fatto sta che la mia dolce metà ha dovuto faticare non poco per convincermi ad accompagnarla di Sabato mattina a Bologna per vedere questo benedetto CioccoShow... risultato?

Due parole:


### GRAZIE DANIELA:)


![](http://www.atomodelmale.it/wp-content/uploads/2008/11/cioccoshow.png)Bene, fatti i ringraziamenti del caso, sarà meglio passare all'articolo vero e proprio.

**CioccoShow, la magia del cioccolato**

Come ho scritto nel cappello introduttivo, stamattina ho fatto visita di buon'ora al capoluogo Emiliano-Romagnolo per visitare questa bella fiera del cioccolato che si tiene tra **Piazza Maggiore, Piazza Re Enzo, Piazza Galvani e via Orefici.**

Come i più attenti di me sapranno, non è la prima edizione di questo ipercalorico appuntamento invernale: sono state realizzate altre 3 edizioni del CioccoShow, con la presenza di **più di 100 aziende artigianali di produzione di cioccolato**, corredate da folcloristici stand ripieni di qualsiasi dolce, figlio di quella fava che di cognome fa "**cacao**": praline di tutti i tipi, tartufati, tavolette ai gusti più strani, cioccolate calde, lingotti di cremino e fontane di cioccolato fondente, al latte e bianco.<!-- more -->

Perché di tanta sorpresa da parte mia?

Per me **è stata una vera epifania **questo "CioccoShow": mi aspettavo una fieretta sui generis, al contrario ho trovato ottimi **artigiani cioccolatieri provenienti da tutt'Italia**, cordiali e attenti, tra un assaggio ed un consiglio hanno trasformato il centro di Bologna in una piccola "Fabbrica di Cioccolato", sogno di grandi e piccoli.

Per questo consiglio a chi non vi sia ancora andato di fare un salto in centro a Bologna per vedere - o meglio assaggiare - **questa apologia del cacao fatta a fiera**.

**Avviso ai naviganti **

Per gli ultimi arrivati scrivo due informazioncine di servizio: ****

**CioccoShow è iniziato Mercoledì 19 Novembre e finirà (domani) Domenica 23** - golosi e buongustai dell'ultim'ora siete avvisati.

Per ulteriori informazioni invito tutti ad accedere al sito della fiera **[www.cioccoshow.it](http://www.cioccoshow.it/)**

**Buona scorpacciata!**
