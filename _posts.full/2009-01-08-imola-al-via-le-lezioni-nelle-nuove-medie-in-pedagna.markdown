---
author: Il Gorgonauta
comments: true
date: 2009-01-08 22:27:31+00:00
layout: post
link: http://www.atomodelmale.it/2009/01/09/imola-al-via-le-lezioni-nelle-nuove-medie-in-pedagna/
slug: imola-al-via-le-lezioni-nelle-nuove-medie-in-pedagna
title: Imola, al via le lezioni nelle nuove medie in pedagna.
wordpress_id: 3769
categories:
- Giovani
- Imola e Dintorni
- Istruzione
tags:
- Studenti
---

2009 con sorpresa (ma non troppa in verità) per gli **alunni imolesi delle Scuole Orsini **in via Pio IX: oltre 400 studenti infatti si sono trasferiti presso le nuove scuole medie pedagna di Via Vivaldi. Il nuovo edificio è costato 13,5 milioni di euro e si segnala (si dice), per la sua modernità, disponendo di grandi spazi e adeguate attrezzature, e per la sua sostenibilità ambientale. Insomma per una volta non si potrà parlare di scuola in rovina o pericolante.

Il completamento della nuova struttura ha quindi permesso il trasferimento ed ha creato un effetto a catena :  gli studenti di via Villa Clelia sono stati dirottati proprio in via Pio IX ed ora, finalmente, non si troveranno di fronte e non dovranno più convivere con una via trafficata e pericolosa. Quale sarà il destino dell'edificio mi è tuttavia ignoto così come le intitolazioni degli edifici scolastici in discorso, che potrebbero cambiare dopo le decisioni prese in proposito, prossimamente, da Comune e Consigli di istituto.

La nuova sede ospita 18 aule, suddivise su 3 piani, ma anche laboratori, una sala mensa e una biblioteca, la quale dovrebbe essere a disposizione dell'intero quartiere. E nelle prossime settimane s i dovrebbe tenere un incontro informativo tra alunni, docenti e progettisti per spiegare in dettaglio le caratteristiche e i segreti dell'edificio.

<!-- more -->


La parola passa a questo punto prevalentemente agli abitanti della **Pedagna**, contenti magari di portare e lasciare il proprio figlio in una scuola vicina a casa (con  tutti i vantaggi del caso) oppure poco felici per nuove noie e per possibili seccature in agguato.

Il Gorgonauta.
