---
author: Radio Rebelde
comments: true
date: 2011-10-09 11:56:06+00:00
layout: post
link: http://www.atomodelmale.it/2011/10/09/quanto-valgono-le-bellezze-ambientali-storiche-culturali-italiane/
slug: quanto-valgono-le-bellezze-ambientali-storiche-culturali-italiane
title: Quanto valgono le bellezze ambientali, storiche, culturali italiane?
wordpress_id: 10592
categories:
- Crisi
- Italia
tags:
- Brand
- Debito Pubblico
---

![](http://www.atomodelmale.it/wp-content/uploads/2011/10/3226e6a0-6b6a-49a5-9280-7a6fb7fe5822_Colosseo-300x205.jpg)Nei momenti di crisi anche le bellezze italiane finiscono al centro di stime e calcoli.

A fare i conti è stata la Camera di Commercio di Monza e Brianza, partendo da un presupposto: se la Finlandia ha chiesto in garanzia per il "salvataggio" della Grecia i beni di Stato quali l'Acropoli, il Partenone e alcune isole, l'Italia può mettere in campo un vero e proprio tesoretto, grazie alle sue bellezze naturali, che ammonta a **20 miliardi di euro** .

E' il **Chianti** la bellezza italiana più conosciuta al mondo: il brand delle colline toscani tradotto in cifre arriva a totalizzare ben 4 miliardi di euro. Poi vengono le perle del mare: la** costiera amalfitana** (valutata oltre 3 miliardi e mezzo), la **riviera Romagnaola** (2,3 miliardi), le **Madonie in Sicilia** (2 miliardi).

Al quinto posto un'altra eccellenza toscana, la **Versilia**: la terra del "Forte", che vale quasi 2 miliardi di euro (1,9 miliardi, per l'esattezza), batte la **Costa Smeralda** e il **Salento** (entrambi 1,4 miliardi). Chiudono la classifica le **Dolomiti**, la **Brianza**, le **Cinque terre**, l'**Aspromonte** e il **Monferrato**.

E se le bellezze naturali non bastassero potremmo ricorrere alle bellezze culturali.


Sempre gli studi della Camera di commercio di Monza e Brianza hanno calcolato che il valore del brand di alcuni tra i monumenti italiani più noti ò stimato in quasi **400 miliardi di euro**. Un valore che non riguarda il patrimonio tangibile ma e’ legato all’immagine e alla visibilità del marchio.

Per esempio a Roma il brand del **Colosseo** vale più di 91 miliardi, quello dei **Musei Vaticani** 90 miliardi, mentre i 10 milioni di lire stimati da Toto’ per la **Fontana di Trevi**, ‘trasformati’ in ritorno di immagine, valgono oggi 78 miliardi di euro. E se il brand del **Duomo di Milano** vale 82 miliardi di euro, il valore del marchio degli scavi di **Pompei** batte la **basilica di San Marco** e gli **Uffizi di Firenze**.

Quindi facendo 2 calcoli vendendo tutti i nostri brand per un ammontare di crca **420 miliardi** di euro e considerando che oggi il debito pubblico è di circa **2000 miliardi** di euro il nostro debito diminuirebbe di circa il **20 %**.

Mica male, peccato che come dice una nota pubblicità per certe cose come la dignità di un paese non c’è prezzo.
