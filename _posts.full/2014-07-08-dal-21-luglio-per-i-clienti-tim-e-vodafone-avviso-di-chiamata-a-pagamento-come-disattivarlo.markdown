---
author: Radio Rebelde
comments: true
date: 2014-07-08 19:14:41+00:00
layout: post
link: http://www.atomodelmale.it/2014/07/08/dal-21-luglio-per-i-clienti-tim-e-vodafone-avviso-di-chiamata-a-pagamento-come-disattivarlo/
slug: dal-21-luglio-per-i-clienti-tim-e-vodafone-avviso-di-chiamata-a-pagamento-come-disattivarlo
title: Dal 21 Luglio per i clienti Tim e Vodafone Avviso di Chiamata a pagamento.
  Come disattivarlo?
wordpress_id: 14701
categories:
- Telefonia
tags:
- Avviso di Chiamata
- Disattivare
- Tim
- Vodafone
---

![smartphone](http://www.atomodelmale.it/wp-content/uploads/2014/07/smartphone-300x300.jpg)Dal 21 Luglio i clienti **Tim** e** Vodafone** avranno una spiacevole sorpresa. Il caro vecchio **avviso di chiamata**, servizio fino ad oggi gratuito, diventerà a pagamento.

Si tratta di quelle opzioni ( _**LoSai, ChiamaOra, Recall e Chiamami**_ ) che permettono di ricevere un sms, quando abbiamo il telefono spento e qualcuno ci chiama, quando il cellulare è occupato o non raggiungibile e pure il messaggio di testo che riceviamo quando torna ad essere disponibile un numero che precedentemente abbiamo chiamato, senza riuscire a contattarlo.

I clienti Vodafone pagheranno **6 centesimi** **al giorno** per ogni giorno in cui si utilizza il servizio: chi usa il servizio tutti i giorni dunque, in un anno andrà a spendere 21,90 euro. Per quanto riguarda Tim, i servizi LoSai e ChiamaOra costeranno, per coloro che hanno una ricaricabile, **1,90 euro ogni quattro mesi**. Per chi, invece, ha un abbonamento il servizio resterà gratuito fino al 6 settembre di quest’anno. A partire dal 7 settembre, chi vorrà utilizzare l’opzione dovrà pagare 0,96 euro con addebito bimestrale.

I gestori saranno comunque obbligati a segnalare il cambiamento (se non l'hanno già fatto) ai propri utenti tramite un sms, dando loro la possibilità di disattivare il servizio.



**Come si fa a disattivarli?**

Per quanto riguarda Tim è necessario chiamare (gratuitamente) il numero **40920** dedicato ai servizi TIM e seguire le informazioni della voce guida: entrambi i servizi si disattivano e si attivano contemporaneamente.

I servizi Recall e Chiamami di Vodafone, invece, possono essere disattivati tramite l’area Fai da te del sito Vodafone oppure scegliendo l’apposita opzione del numero gratuito **42070**.

Secondo alcuni, questo cambiamento nelle tariffe e soprattutto l’introduzione di alcuni servizi a pagamento potrebbe essere la conseguenza dell’abbassamento delle tariffe roaming, per le quali è previsto un adeguamento in tutta Europa entro il 2015.
