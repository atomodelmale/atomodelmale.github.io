---
author: Il Gorgonauta
comments: true
date: 2011-11-08 19:31:39+00:00
layout: post
link: http://www.atomodelmale.it/2011/11/08/governo-senza-una-maggioranza-berlusconi-mi-dimetto-dopo-legge-di-stabilita/
slug: governo-senza-una-maggioranza-berlusconi-mi-dimetto-dopo-legge-di-stabilita
title: 'Governo senza una maggioranza. Berlusconi : mi dimetto dopo legge di stabilità.'
wordpress_id: 10813
categories:
- Governo
- Italia
- Notizie
tags:
- Silvio Berlusconi
---

**[![](http://www.atomodelmale.it/wp-content/uploads/2011/11/Berlusconi-5-300x176.jpg)](http://www.atomodelmale.it/wp-content/uploads/2011/11/Berlusconi-5.jpg)308** voti a favore. 321 astenuti. Sono questi i numeri che hanno decretato oggi la fine del governo Berlusconi e di questa **maggioranza** di governo.

Il rendiconto generale dello stato è stato si approvato ma la votazione alla Camera ha dimostrato che l'attuale governo non ha più una maggioranza, dopo le defezioni (si veda l'esempio della Carlucci, passata all'Udc) e i malumori dei giorni scorsi.

I si sono stati 308, 8 in meno della maggioranza assoluta stabilita a quota 316.  Sono 11 i deputati del centrodestra che non hanno partecipato alle votazioni, chi magari perchè agli arresti domiciliari, chi magari perchè non ha fatto in tempo.

Dopo il risultato delle votazioni **Berlusconi** è salito poi al quirinale per incontrarsi con il Capo dello Stato Giorgio Napolitano. Al termine dell'incontro la notizia: **Berlusconi si dimetterò dopo l'approvazione della legge di stabilità richiesta dall'Europa**.


A questo punto, se il premier manterrà la parola data, si aprono vari scenari, ma l'ipotesi più probabile rimane le elezioni a primavera, se non prima. Nel frattempo il Capo dello Stato procederà alle consultazioni di rito dando la massima attenzione alle posizioni e proposte di ogni forza politica.

Domani si attende la risposta dei mercati alle dimissioni di Berlusconi dopo che lo spread, il differenziale fra i btp italiani e i bund tedeschi, ha raggiunto nuovi livelli record, attestandosi verso quota 500 punti.
