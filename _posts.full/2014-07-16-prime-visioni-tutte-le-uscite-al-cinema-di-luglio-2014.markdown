---
author: Il Gorgonauta
comments: true
date: 2014-07-16 18:52:03+00:00
layout: post
link: http://www.atomodelmale.it/2014/07/16/prime-visioni-tutte-le-uscite-al-cinema-di-luglio-2014/
slug: prime-visioni-tutte-le-uscite-al-cinema-di-luglio-2014
title: Prime visioni, tutte le uscite al cinema di luglio 2014
wordpress_id: 14715
categories:
- Intrattenimento
- Prime Visioni
---

![Transformers_4_LEra_dellEstinzione_Poster_USA_03](http://www.atomodelmale.it/wp-content/uploads/2014/07/Transformers_4_LEra_dellEstinzione_Poster_USA_03-300x150.jpg)I Transformers tornano al cinema e sono i protagonisti di questo mese estivo. Interprete di questo nuovo episodio Mark Wahlberg, nei panni di un meccanico del Texas che si imbatte casualmente in un Transformers. La scoperta non passa inosservata e ben presto l'intera famiglia di Mark si trova sotto attacco. E quando sembra che l'epoca dei robottoni sia destinata a sparire per sempre, una nuova minaccia incombe sulla Terra. Tra esplosioni e spettacolari combattimenti potremmo così assistere a un nuovo pirotecnico numero della saga. Tra le novità anche la presenza di transformers preistorici. **_Transformers 4 - L'Era dell'Estinzione_** uscirà nelle sale italiane proprio domani.

La settimana successiva una nuova commedia targata Vince Vaughn irrompe nella sale. In _**Delivery Man**_ Vince scopre di avere 533 figli sparsi per il paese. Questo a causa di una donazione a un banca del seme fatta in modo anonimo 20 anni prima. I guai non finiscono qui : in debito con la mafia e rifiutato dalla sua fidanzata incinta, l'uomo si trova a dover decidere se svelare o meno la sua identità dopo che 142 dei suoi figli hanno intentato una causa per conoscere l'identità del padre.

Concludiamo la rassegna delle nuove uscite con due novità attese per il 31 luglio. La prima: il secondo capitolo della saga il Pianeta delle scimmie, nella sua nuova veste dopo l’omonimo classico della fantascienza uscito nel 1968. Quest'ultimo, interpretato dal grande Charlton Heston, finì per trasformarsi nel primo tassello di una quintologia durata fino al 1973. Dopo gli avvenimenti del primo film, la crescente nazione delle scimmie guidata da Cesare è minacciata da una banda di umani sopravvissuti al devastante virus diffuso dieci anni prima. Raggiunta una fragile pace, essa sarà molto breve, ed entrambe le parti si troveranno sul’orlo di una guerra che deciderà quale sarà la specie dominante sulla Terra. Pronti per _**Apes Revolution - Il Pianeta Delle Scimmie**_?


La seconda: _**Chef - La ricetta perfetta**_, una commedia tra i fornelli con Scarlett Johansson, Dustin Hoffman, Sofía Vergara e Robert Downey Jr. Quando lo chef Carl Casper perde improvvisamente il lavoro in un prestigioso ristorante di Los Angeles per aver rifiutato di compromettere la sua libertà creativa a causa del dispotico proprietario del ristorante, si ritrova a decidere cosa fare della sua vita. Ritrovandosi a Miami, insieme alla sua ex moglie, il suo amico e suo figlio, lo chef apre un chiosco ambulante. Durante il viaggio, Carl torna al suo passato per ritrovare la passione per la cucina e l'entusiasmo per la vita e l'amore.



E in conclusione, come tradizione, l'elenco completo delle uscite





**3 luglio**. Rio 2096 - Una storia d'amore e furia / Jason Becker: ancora vivo / Le origini del male / Babysitting / Terra di transito / The Best Man Holiday / Can't Stand Losing You - The Police / Senza Scrupoli: Lance Armstrong / Come fare soldi vendendo droga / Surrounded / Insieme per forza / Madoka Magica - The Movie: La storia della ribellione / Reality News / Per qualche dollaro in più;





**10 luglio**. Non lo so ancora / Questa storia qua / L'estate sta finendo / La ricostruzione / Il paradiso per davvero / La madre / Mai così vicini / Metallica 3D - Through the Never / La ricostruzione / Muscle Shoals - Dove nascono le leggende / Paranormal Stories;





**17 luglio**. Maicol Jecson / Il buono, il brutto, il cattivo / Transformers 4 - L'Era dell'Estinzione / Don Carlo/ Monty Python Live (più o meno);





**24 luglio**. Anarchia - La Notte del Giudizio / 22 Jump Street / Provetta d'amore / Mistaken for Strangers / Una notte in giallo / 2047: Sights of Death / Delivery Man / Duran Duran: Unstaged / My Man Is a Loser;





**31 luglio**. Romeo e Giulietta / Apes Revolution - Il Pianeta Delle Scimmie / Rude Boy/ Chef - La ricetta perfetta / The Protector 2





e il trailer a caso del mese




