---
author: Il Gorgonauta
comments: true
date: 2010-11-07 19:23:32+00:00
layout: post
link: http://www.atomodelmale.it/2010/11/07/salt-trama-e-recensione/
slug: salt-trama-e-recensione
title: Salt, trama e recensione.
wordpress_id: 8273
categories:
- Azione
- Cinema
- Thriller
tags:
- Angelina Jolie
- Spia
---

**Evelyn Salt, agente della CIA.**

**Evelyn Salt** è un agente della CIA pronta ad abbandonare il lavoro sul campo per una tranquilla posizione dietro una scrivania. Dopo anni al servizio della propria patria, pericolose missioni e un matrimonio Evelyn desidera maggiore tranquillità.

Tutto cambia quando un disertore russo si presenta alla Cia con un'incredibile rivelazione : una **spia** russa, sotto mentite spoglie, è presente sul territorio statunitense con il compito di uccidere il presidente della Russia. Quest'ultimo è giunto negli Stati Uniti in occasione dei funerali di Stato del vicepresidente americano recentemente scomparso. Il nome della spia russa è niente meno che..Evelyn Salt.


[![](http://www.atomodelmale.it/wp-content/uploads/2010/11/Salt-2-300x141.png)](http://www.atomodelmale.it/wp-content/uploads/2010/11/Salt-2.png)


Tra lo sconcerto e la sorpresa dei propri colleghi Evelyn respinge ogni accusa ma non viene creduta. Per difendersi è costretta a fuggire e a lottare per trovare la vera spia e per salvare la propria vita e la propria **reputazione**. Riuscirà nell'intento o la **verità **è semplicemente quella raccontata dal disertore russo?<!-- more -->



**Doppiogioco!**

In un mondo che si è lasciato alle spalle la **guerra fredda** la pellicola fa tornare in auge tensioni e conflitti che per più di quarantanni hanno opposto Usa e Unione Sovietica. Accantonata per un attimo la guerra al terrore le minacce per gli Stati Uniti provengono nuovamente da un vecchio e temibile avversario, nonché dal suo stesso apparato investigativo.

[![](http://www.atomodelmale.it/wp-content/uploads/2010/11/Salt-1-300x240.jpg)](http://www.atomodelmale.it/wp-content/uploads/2010/11/Salt-1.jpg)Evelyn Salt, accusata di essere una spia russa doppiogiochista, affronta, sul campo, quelli che per anni sono stati i suoi colleghi, vestendo i panni della cattiva di turno. Ma forte della sue esperienza e delle sue capacità si rivelerà un osso assai dura da sconfiggere.

Ma quel'è la verità? Quella di Salt o quella raccontata dal traditore russo? La pellicola e il suo regista sono bravi fino all'ultimo a dare pochi punti di riferimento allo spettatore e a mescolare continuamente le carte in tavole, offrendo numerosi colpi di scena.

Il film poi si appoggia e si nutre della personalità e della figura di _**Angelina Jolie**_, invischiata in inseguimenti cittadini, esplosioni e conflitti a fuoco. Vincente (ma non nuova, basti pensare ad esempio a _Jennifer's Body_ o al prossimo_ Jonah Hex_ con _Megan Fox_) l'idea di basarsi su una figura femminile per la riuscita o meno della pellicola, il film convince e lascia la porta aperta a possibili sequel.

Con un Angelina Jolie così come dire di no?
