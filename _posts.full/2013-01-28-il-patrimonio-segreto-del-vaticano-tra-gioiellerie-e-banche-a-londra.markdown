---
author: Radio Rebelde
comments: true
date: 2013-01-28 22:04:29+00:00
layout: post
link: http://www.atomodelmale.it/2013/01/29/il-patrimonio-segreto-del-vaticano-tra-gioiellerie-e-banche-a-londra/
slug: il-patrimonio-segreto-del-vaticano-tra-gioiellerie-e-banche-a-londra
title: Il patrimonio segreto del Vaticano tra gioiellerie e banche a Londra
wordpress_id: 12781
categories:
- Religione
tags:
- Mussolini
- Patrimonio
- Vaticano
---

[![vaticano 4](http://www.atomodelmale.it/wp-content/uploads/2013/01/vaticano-4-300x191.png)](http://www.atomodelmale.it/wp-content/uploads/2013/01/vaticano-4.png)Il **Vaticano** avrebbe accumulato un patrimonio segreto di oltre 680 milioni di euro in **Regno Unito**, **Francia** e **Svizzera**, grazie soprattutto al regime fascista.

Lo scrive il **Guardian**, che fa luce sulla storia di parte dell’immenso patrimonio immobiliare del Vaticano. Tutto è partito da alcuni edifici nelle zone più in di Londra, come la sede dell’Altium Capital tra Pall Mall e St. James Square e la gioielleria Bulgari a Bond Street.

I reporter del quotidiano britannico hanno scoperto che questi due immobili fanno capo proprio alla Santa Sede. Come anche altri a Coventry, a Parigi e in Svizzera.

Questo perché, attraverso una struttura di società offshore, il portafoglio internazionale della Chiesa è stata realizzato nel corso degli anni grazie ai contanti consegnati da** Benito Mussolini**. Tutto in cambio del riconoscimento pontificio del regime fascista italiano nel 1929 con i patti lateranensi.



Gli uffici di Saint James’s Square furono comprati da una compagnia chiamata British Grolux Investments Ltd, che detiene anche le altre proprietà pontificie in Inghilterra. I due azionisti di riferimento sarebbero due banchieri cattolici: John Varley della Barclays e Robin Herbert della Leopold Joseph merchant bank.

Queste proprietà del Papa sarebbero ora controllate da Paolo Mennini che gestisce a Roma un’unità speciale all’interno del Vaticano chiamata **Apsa** (Amministrazione del patrimonio della sede apostolica): questa sezione, dedicata agli investimenti immobiliari, avrebbe chiuso nel 2005 in attivo di 43,5 milioni.

È tragicomico che siano proprio le gerarchie ecclesiastiche a criticare le degenerazioni della finanza internazionale, la sua volatilità e la sua disumanità. Proprio il Vaticano che contesta le disuguaglianze economiche a parole, nei fatti è sempre stato all’avanguardia nell’utilizzo spregiudicato di holding, società offshore, banche e scatole cinesi e nella collusione con il potere politico autoritario.
