---
author: thesave
comments: true
date: 2009-05-25 10:14:31+00:00
layout: post
link: http://www.atomodelmale.it/2009/05/25/promozioni-online/
slug: promozioni-online
title: Perso nella foresta delle promozioni? Ecco due siti italiani che fanno per
  te!
wordpress_id: 4828
categories:
- Alimentazione
- Crisi
- Economia
- Internet
tags:
- Mercato
- Spese
---

![risparmio](http://www.atomodelmale.it/wp-content/uploads/2009/05/46e1aed7-0029b-06bdb-400cb8e1.jpg)Come ben sapete - ed i media non aiutano certo a dimenticarlo - là fuori, nell'arido e gretto mondo del consumismo globalizzato, aleggia sorniona l'ombra della crisi.

Le famiglie sono più attente ad evitare le "spese accessorie" e c'è chi, aguzzando ingegno e perseveranza, si sorbisce ore di giri per supermercati e negozi alla incetta di promozioni, sottocosti e offerte.

Grazie a due siti tutti italiani, è possibile risparmiarsi un bel po' di ore passate a girovagare per supermercati raccogliendo brochure e compilando moduli.

**SpesaFacile.com e KlikkaPromo.it**

![SpesaFacile](http://www.atomodelmale.it/wp-content/uploads/2009/05/logo.jpg)Nato 3 anni fa, il sito è il risultato di una necessità resa pratica dal titolare dell'azienda informatica Studio Enreal, **Giacomo Cioja **che ai tempi iniziava la convivenza con la sua fidanza.

Come ogni giovane coppia i due non navigavano nell'oro e divenne fondamentale consultare i volantini della spesa per conoscere in anticipo le migliori offerte dei supermercati. Da lì a confrontare le varie offerte per trovare le più ghiotte il passo è stato breve, dando più di una volta ottimi risultati.

Il problema è che tutto il processo richiedeva molto tempo - e come si sa, il tempo è denaro. Inoltre il povero Giacomo non poteva esaminare tutte le offerte dei supermercati della zona, alle quali poi dovevano essere comparati gli effettivi prezzi dei prodotti, per verificare l'effettiva "convenienza" delle promozioni.<!-- more -->

E' qui che entra in campo lo spirito del programmatore: perché non raccogliere in un database tutte queste informazioni che il computer penserà ad ordinare, smistare e confrontare in pochi nanosecondi?!

Detto fatto, "matemagicamente" il programma scritto da Giacomo inizia ad indirizzare il suo creatore verso le migliori offerte, portando ai giovani innamorati **un risparmio reale del 30% sulla spesa di tutti i giorni**.

![KlikkaPromo](http://www.atomodelmale.it/wp-content/uploads/2009/05/logo_klikkapromo.jpg)A distanza di 3 anni dalla prima versione casalinga di SpesaFacile il **sito [SpesaFacile.com](http://www.spesafacile.com/)** permette a migliaia di consumatori di consultare, inserire e confrontare le offerte di altrettanti supermercati ottenendo risultati rapidi e certi sui prodotti che intendono acquistare.

Analogo a SpesaFacile.com ma di costruzione più recente, [**KlikkaPromo.it**](http://www.klikkapromo.it/) permette ai suoi utenti di consultare gratuitamente le offerte promozionali di diverse catene di supermercati, di inserire recensioni sui prodotti e perfino stampare la lista della spesa una volta scelto l'elenco dei prodotti da comprare.

Interessante la funzione d'inserimento delle "carte fedeltà" possedute degli utenti che aggiungono un ulteriore sconto, calcolato dal sito nell'inventario dei prodotti acquistabili.

**Try this at home**

Ho personalmente testato le funzioni offerte da SpesaFacile.com che ha una buona quantità di dati riguardanti Imola ed i supermercati del circondario, con le relative offerte ed il confronto tra i prodotti. Peccato veniale da parte del team di SpesaFacile: obbligare l'iscrizione - ovviamente gratuita - al sito anche per la consultazione delle offerte - è una procedura che richiede meno di un minuto, ma che può far desistere gli utenti meno smaliziati.

Attualmente KlikkaPromo, essendo in fase di prova, contiene pochi dati, riguardanti sopratutto Milano e provincia.

Vi consiglio comunque di fare un salto su entrambi i siti, chissà, potreste trovare proprio l'offerta che fa per voi!
