---
author: Il Gorgonauta
comments: true
date: 2009-05-06 18:16:05+00:00
layout: post
link: http://www.atomodelmale.it/2009/05/06/domani-210409-artisti-uniti-per-labruzzo-da-stanotte-in-radio-la-canzone-per-il-sisma/
slug: domani-210409-artisti-uniti-per-labruzzo-da-stanotte-in-radio-la-canzone-per-il-sisma
title: Domani 21/04.09 - Artisti uniti per l'Abruzzo, da stanotte in radio la canzone
  per il sisma.
wordpress_id: 4701
categories:
- Italia
- Musica
tags:
- '2009'
- Abruzzo
- Canzone
- Solidarietà
- Terremoto
---

![domanicd](http://www.atomodelmale.it/wp-content/uploads/2009/05/domanicd.jpg)Da questa notte alle ore 3.30, a un mese esatto dall'evento sismico, la radio comincerà a trasmettere**_ Domani 21/4.09 - Artisti uniti per l'Abruzzo,_** il nuovo singolo di 56 artisti italiani dedicato al terremoto nella regione italiana. Il singolo sarà disponibile dall'8 maggio in tutti gli store digitali mentre dal 15 maggio sarà presente anche nei negozi di dischi il cd (con la versione integrale, strumentale e il videoclip) per la modica cifra di 5 euro.

Nel titolo del singolo, della durata di 6 minuti, un riferimento, sia alla data (21 marzo) in cui gli artisti si sono ritrovati  agli studi Officine Meccaniche di Milano per incidere la canzone, sia al brano (Domani) di Mauro Pagani (scritto nel 2003) scelto e reinterpretato dai cantanti. Prossimamente è prevista anche l'uscita di un album fotografico.

I fondi raccolti saranno destinati interamente alla ricostruzione del patrimonio artistico abruzzese danneggiato dal terremoto, in particolare per sostenere interventi di consolidamento, recupero e restauro del **Conservatorio “Alfredo Casella”** e della sede del **Teatro Stabile d’Abruzzo dell’Aquila**.

<!-- more -->


L'iniziativa, nata dalla volontà di non rimanere inerti di fronte alla tragedia e per esprimere solidarietà e vicinanza alle popolazioni terremotate, è stata promossa da Jovanotti, Giuliano Sangiorgi dei Negramaro e Mauro Pagani e successivamente ha coinvolto l'intero mondo della musica italiana. Sono intervenuti ad esempio Claudio Baglioni, Franco Battiato, Samuele Bersani, Elisa, Tiziano Ferro, Giorgia, Ligabue, Gianni Morandi, Gianna Nannini, Negrita, Laura Pausini, Piero Pelù, Max Pezzali, Roberto Vecchioni, Antonello Venditti, Zucchero solo per dirne alcuni.

Un progetto forse non dei più innovativi (per sensibilizzare la comunità su un'emergenza o all'indomani di una tragedia incidere un singolo è ormai d'obbligo) ma che ha il merito di essere nato per una nobile causa, di ricordare la tragedia e di farci vedere quella Buona e Solidale Italia che merita ancora rispetto. Ecco quindi il video di _Domani 21/4.09 - Artisti uniti per l'Abruzzo_, con l'augurio (in questo caso l'ordine :P ) che dopo averlo visto tutti corrano a comprare il cd.



Il video di Domani 21/04.09 è una iniziativa autonoma nell’ambito della campagna Salviamo l’Arte in Abruzzo, tutti i proventi discografici ed editoriali del disco saranno devoluti al conto corrente

n° 95882221, IBAN: IT-85-X-07601-03200-00009588221
Codice BIC o SWIFT: BPPIITRRXXX – causale “Domani 21-04-09”
per la ricostruzione del Conservatorio “Alfredo Casella” e del Teatro Stabile dell’Aquila colpiti dal sisma.
