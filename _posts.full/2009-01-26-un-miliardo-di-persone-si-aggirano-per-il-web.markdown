---
author: Il Gorgonauta
comments: true
date: 2009-01-26 19:53:10+00:00
layout: post
link: http://www.atomodelmale.it/2009/01/26/un-miliardo-di-persone-si-aggirano-per-il-web/
slug: un-miliardo-di-persone-si-aggirano-per-il-web
title: Un miliardo di persone si aggirano per il web.
wordpress_id: 3947
categories:
- Blog
- Informazione
- Internet
- Società
- Tech &amp; Hacks
tags:
- Cina
- Europa
- Mondo
- Popolazione
- Web
---

![internet](http://www.atomodelmale.it/wp-content/uploads/2009/01/internet-300x231.jpg)La società specializzata nel traffico web** comScore **ha lanciato l'annuncio: sulla rete si aggira più di un miliardo di individui dalla fine dello scorso anno. Questo significa che almeno un sesto dell'intera popolazione mondiale naviga e si aggira per** internet**.

La ricerca comunque tiene conto solo di utenti dai 15 anni in su che utilizzano una connessione fissa, non quindi quanti si connettono ad esempio da luoghi pubblici, internet caffè o cellulari. E questa significa che se si considerano anche questi accessi, il simbolico traguardo è già stato raggiunto ampiamente e da tempo (e anzi ormai si punta al secondo e al terzo miliardo di visitatori).

Al dà di questo ultimo fatto secondo i dati di comScore ben il 41% degli utenti  sono concentrati nell’area **Asia**-Pacifico, il 28% si trova in **Europa**, seguita per numero di visitatori da Nord America (18%), America Latina (7%), Medio Oriente e Africa (5%). A livello di singoli paesi la parte del leone la fa la Cina che batte, per  poco, gli Stati Uniti (rispettivamente il 17,8% e il 16,2% degli utenti totali). Terzo e quarto posto per Giappone e Germania. E l’Italia? Dodicesima (2,1%) con 20,7 milioni di navigatori.

<!-- more -->


Tra i siti più popolari trionfa **Google** & Friends con ben 775 milioni di visitatori unici a dicembre (il 77% de ltotale). Alle sue spalle si collocano i siti Microsoft, con 646 milioni di visite, seguiti da Yahoo! (562 milioni), AOL (273 milioni) e Wikimedia. Tra i social network invece Facebook sorpassa MySpace che tuttavia rimane leader negli Stati Uniti.

Insomma la terra è sempre più globale e la rete è sempre più popolata grazie alla sua libertà e facile accessibilità, almeno per chi ha un pc. E questo ne fa uno strumento in più a disposizione di chiunque per abbattere le innumerevoli barriere che ancora dominano il nostro mondo.


Il Gorgonauta.
