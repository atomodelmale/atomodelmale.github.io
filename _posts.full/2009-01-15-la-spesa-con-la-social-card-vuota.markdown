---
author: Il Gorgonauta
comments: true
date: 2009-01-15 13:57:07+00:00
layout: post
link: http://www.atomodelmale.it/2009/01/15/la-spesa-con-la-social-card-vuota/
slug: la-spesa-con-la-social-card-vuota
title: La spesa con la Social Card (vuota).
wordpress_id: 3842
categories:
- Economia
- Italia
- Politica
- Società
tags:
- Giulio Tremonti
- Social Card
- Truffa
---

![social-card](http://www.atomodelmale.it/wp-content/uploads/2009/01/social-card-253x300.jpg)Bella e luccicante così veniva presentata la **[social card](http://www.atomodelmale.it/2008/11/27/arriva-la-social-card/)** da G.Tremonti, una risorsa in più per i meno abbienti per poter arrivare a fine mese o vivere più dignitosamente. Ma si è rivelata una bufala, una presa in giro per oltre un terzo dei suoi (sfortunati) possessori, come si legge in un articolo di [La Repubblica](http://www.repubblica.it/2009/01/sezioni/cronaca/social-card/social-card/social-card.html). Anziani che andando a far la spesa e  presentando la carta dei miracoli (fasulli), scoprono che in realtà non c'è un euro dentro e scappano via pieni di vergogna.

Su un milione 300 mila aventi diritto, entro il 31 dicembre solo 330 mila carte sono state attivate rispetto a 520 mila richieste,  140 mila invece sono state respinte, magari per aver superato di qualche centesimo il reddito imposto come limite. E per molti di coloro che hanno fatto richiesta e hanno ricevuto la carta l'amara scoperta, dopo magari una lunga fila e tanto tempo perso per ottenerla.

Per quali motivi molte social card sono vuote? Forse per la solita burocrazia italiana, lenta, complessa con  procedure, tempi e meccanismi da pachiderma. Oppure, molto più semplicemente, fin dall'inizio i soldi non c'erano o almeno non per tutti, o ancora, la crisi li ha fatti sparire magicamente.

<!-- more -->


Rimane il fatto che l'iniziativa acquista i colpi della **buffonata**, dello scherzo (poco piacevole) della presa in giro, dell'operazione demagogica tutta chiacchiere fatta per coprire quello che il governo non compie  (aiutare gli italiani più poveri) e che invece finge addirittura di fare con pubblici proclami pieni di fiero orgoglio. Il solito pasticcio all'italiana con bocche che si riempono di parole inutili, senza effetti nella realtà concreta. E ora qualcuno dovrebbe almeno **chiedere scusa** a quegli anziani che andando a far la spesa si son ritrovati senza soldi.

Il Gorgonauta.
