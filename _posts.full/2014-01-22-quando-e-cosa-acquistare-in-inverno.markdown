---
author: thesave
comments: true
date: 2014-01-22 22:43:34+00:00
layout: post
link: http://www.atomodelmale.it/2014/01/23/quando-e-cosa-acquistare-in-inverno/
slug: quando-e-cosa-acquistare-in-inverno
title: Quando e cosa acquistare in Inverno
wordpress_id: 14168
categories:
- Economia
---

Anno nuovo, vita nuova. Magari non proprio, ma se anche non stravolgeremo la nostra vita nel 2014, sicuramente faremo degli acquisti. E perché non approfittare dell'inizio dell'anno per pianificare le nostre spese per questo inverno? Vediamo insieme quali sono i migliori acquisti da fare tra Gennaio e Marzo.


## Inverno


![winter shopping](http://www.atomodelmale.it/wp-content/uploads/2014/01/winter-shopping-300x201.jpeg)Freddo, freddo, freddo. L'inverno è il momento giusto per comprare prodotti a riassortimento estivo. Quindi **condizionatori** e **grill** ma anche **vestiario invernale** e **forniture nuziali** (ovviamente non deperibili) dato che tradizionalmente ci si sposa in primavera/estate. In più, l'inverno è il momento giusto per acquistare un nuovo **schermo per** il vostro **PC** dato che a Gennaio/Febbraio arrivano i nuovi modelli.


### Gennaio


Gennaio è uno dei migliori mesi dell'anno per gli acquisti grazie alle liquidazioni post-natalizie.

**Vestiti** e **Completi**. Oltre ai super-saldi post-natalizi per i vestiti in genere (senza aspettarsi una scelta troppo vasta), Gennaio è il mese in cui si comprano meno completi, perciò quello in cui i negozianti applicano gli sconti più forti.

**![mobili](http://www.atomodelmale.it/wp-content/uploads/2014/01/mobili-300x185.jpg)Mobili**. Le liquidazioni di Gennaio comprendono anche il mercato del mobile, dato che i produttori rinfoltiscono il campionario a Febbraio e Agosto.

**Moto**. Mentre tutti i motociclisti tengono il bolide sotto coperta, voi potete approfittare del periodo per comprare a prezzo scontato il vostro destriero metallico.

**Videogiochi**. Fine anno è il momento preferito per i produttori di videogiochi che approfittano delle festività per vendere i loro blockbuster. Motivo per il quale, al ritorno dalle vacanze, i distributori sono più che felici di applicare forti sconti per svuotare gli scaffali.



### Febbraio


![san valentino](http://www.atomodelmale.it/wp-content/uploads/2014/01/san-valentino-300x240.jpg)Più "tranquillo", Febbraio è il mese degli innamorati ... e delle televisioni.

**Cellulari** e **Tariffe telefoniche**. Distributori e compagnie telefoniche approfittano del San Valentino per vendere cellulari e tariffe a prezzi scontati a suon di "due al prezzo di uno". Pensateci.

**Televisori**. In previsione dell'arrivo dei nuovi modelli in primavera i venditori cominciano ad offrire i primi sconti per svuotare i magazzini. Forse non saranno i prezzi più stracciati dell'anno, ma se non potete aspettare fino a primavera, Febbraio fa per voi.


### Marzo


Ultimo mese invernale, Marzo è il mese giusto per gli acquisti pro bella stagione. Ma anche no ...

**![chocolate with ingredients-cioccolato e ingredienti](http://www.atomodelmale.it/wp-content/uploads/2014/01/cioccolato-300x199.jpg)Cioccolato**. San Valentino è arrivato e ha riempito i negozi di golosa cioccolata. Poi è passato e una parte di quella cioccolata è rimasta invenduta. Non esagerate.

**Valigie**. A metà tra le vacanze natalizie e quelle estive, Marzo è il mese degli sconti sulle valigie.

**Attrezzatura Sportiva**. A 3 mesi dalla bella stagione, i negozi di attrezzatura sportiva svuotano il magazzino. Tennisti, corridori e golfisti approfittatene.

Buoni acquisti e ... a primavera!
