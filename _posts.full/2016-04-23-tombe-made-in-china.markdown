---
author: Radio Rebelde
comments: true
date: 2016-04-23 07:39:59+00:00
layout: post
link: http://www.atomodelmale.it/2016/04/23/tombe-made-in-china/
slug: tombe-made-in-china
title: Tombe made in China
wordpress_id: 16684
categories:
- Società
tags:
- cinesi
- funerali
- tombe
---

[![tombe](http://www.atomodelmale.it/wp-content/uploads/2016/04/tombe-300x200.jpg)](http://www.atomodelmale.it/2016/04/23/tombe-made-in-china/tombe/)Una volta c'erano le magliette, poi i bar, parrucchieri e sarti, ora anche le tombe e i funerali potranno essere **made in China**.

Con la crisi anche i funerali non sono più alla portata di tutti e cosi i cinesi si sono lanciati nel business delle onoranze funebri, offrendo prezzi stracciati vendendo lapidi porta a porta di "marmo cinese" assemblato col mastice, la cui durata è assai incerta.
La notizia viene riportata dal _Gazzettino di Pordenone_ che mostra come le pompe funebri cinesi facciano la concorrenza ai "colleghi" friulani.



I prezzi sono inferiori di circa il 50% (la cifra media ora si aggira attorno ai 2.500 euro) , e sebbene la qualità del lavoro non sia la stessa, parecchie famiglie in difficoltà guardano in primis alla convenienza anche in caso di eventi luttuosi.
Anche qui i cinesi fanno paura. I costi dei materiale che giungono da paesi asiatici ed extraeuropei sono inferiori ai nostri, una bara con legno di bassa qualità può costare dai 120/140 euro, molto meno di quelle italiane, per questo alcune aziende leader nella produzione di casse hanno dismesso l’attività produttiva.

Difficile capire se ci sarà una vera diffusione, sicuramente i costi dei funerali e sepolture hanno raggiunto cifre troppo elevate. Forse una regolamentazione adeguata farebbe vincere anche qui il made in Italy.
