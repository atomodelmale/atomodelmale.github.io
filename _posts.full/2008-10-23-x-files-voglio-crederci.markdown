---
author: Il Gorgonauta
comments: true
date: 2008-10-23 19:51:30+00:00
layout: post
link: http://www.atomodelmale.it/2008/10/23/x-files-voglio-crederci/
slug: x-files-voglio-crederci
title: X-Files Voglio crederci.
wordpress_id: 2932
categories:
- Blog
- Cinema
- Fantascienza
tags:
- Dana Scully
- FBI
- Fox Mulder
- Omicidio
---

![](http://www.atomodelmale.it/wp-content/uploads/2008/10/x-files-300x198.jpg)** Trama**. Fox Mulder e Dana Scully sono oramai ex agenti dell'FBI. Mentre il primo continua a raccogliere qualsiasi notizia strana, curiosa e sul **paranormale**, Scully lavora in un ospedale come medico. Nelle campagne della Virginia però alcune donne scompaiono misteriosamente e un sensitivo afferma di vedere nella sua mente delle visioni sui loro rapimenti. L'FBI brancola nel buio e per risolvere il caso chiede aiuto a Mulder e Scully.

**Recensione**. A pochi anni dalla fine della celebre serie tv (precisamente nel 2002) e dalla prima avventura cinematografica (1998) ritornano sul grande schermo **Fox Mulder** e **Dana Scully **per risolvere un nuovo caso. Non si tratta però di una pellicola inseribile nella serie televisiva (come accaduto con il precedente_ X Files - Il Film_) ma di un prodotto autonomo, temporalmente successivo ai fatti narrati fino al 2002. Così Scully ora fa il medico e desidera chiudere con il proprio passato mentre Mulder sembra non volersene liberare.

<!-- more -->


Ma le_ tenebre_ non sembrano abbondarli ed ecco che in Virginia un prete, tale _Padre Joseph Crissman_, afferma di avere delle visioni riguardanti la recente scomparsa di un agente federale su cui sta indagando l'FBI. Mentre tutti ritengono l'uomo un imbroglione Mulder si ritroverà, unico, a dargli fiducia e si metterà  alla ricerca della verità come sempre, ma per trovarla ancora una volta non dovrà arrendersi.

Insomma una storia che si regge in piedi da sola nonostante siano evidenti i richiami al passato, come lo stesso titolo che evoca il poster  _I want to Believe_ appeso nello studio di Mulder all'FBI. Niente alieni in questa pellicola ma paranormale, con un occhio a personaggi e situazioni già trattate nella serie televisiva, elemento che, almeno a coloro che non conoscono X Files, provoca un pò di confusione. La principale tematica del film è in ogni caso lo scontro tra ciò che è e ciò che non è, tra scienza e fede.

La trama di_ X-Files Voglio crederci_ procede comunque così così, con un ritmo un pò lento e il tutto narrato in un paesaggio innevato, quasi surreale. Occhi puntati sui dubbi, sulle paure, sui tormenti interiori dei 2 protagonisti nonché sui loro caratteri e sulla loro vita privata, poco spazio invece per gli effeti speciali. Scully e Mulder insieme continuano a funzionare, anche se gli anni incominciano a farsi sentire. Se la coppia funziona, lo stesso non può dirsi, come già scritto, per il filo narrativo che cade in creature da luna park e moderni dottor Frankenstein senza neanche fare troppa paura.

Il Gorgonauta.
