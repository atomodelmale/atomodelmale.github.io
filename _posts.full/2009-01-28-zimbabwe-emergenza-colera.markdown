---
author: Il Gorgonauta
comments: true
date: 2009-01-28 20:26:10+00:00
layout: post
link: http://www.atomodelmale.it/2009/01/28/zimbabwe-emergenza-colera/
slug: zimbabwe-emergenza-colera
title: 'Zimbabwe : emergenza colera.'
wordpress_id: 3962
categories:
- Informazione
tags:
- Africa
- Colera
- Epidemia
- Zimbabwe
---

Dallo scorso agosto in **Zimbabwe,** Stato dell'Africa meridionale, vige un'emergenza silenziosa ma non per questa meno drammatica:  un'epidemia di **colera** ha contagiato più di 57.000 persone, facendo 3028 morti. E secondo l'Oms (l'Organizzazione Mondiale della Sanità) la situazione rimane ancora senza controllo con il peggiore degli scenari pronto ad irrompere sulla scena : paese in ginocchio e milioni di contagiati date le precarie condizioni di vita degli abitanti del paese africano.

Nel frattempo l**'epidemia** ha varcato i confini nazionali, colpendo la vicina Sudafrica dove già 31 persone hanno perso la vita. Tra le sue cause la gravi crisi economica e politica che ha colpito il paese  con il conseguente collasso del sistema sanitario nazionale, il peggioramento delle condizioni di vita, l' inquinamento delle acque, l'aumento della povertà e la mancanza di igiene.

Sorprende che da agosto ad oggi non sia cambiato nulla, anzi la situazione è andata peggiorando. Sorprende il silenzio ma sopratutto l'inattività della **comunità internazionale** e i proclami dell'Oms sembrano urla nel deserto, dichiarazioni da bandiera bianca ormai alzata.

<!-- more -->


Forse in Zimbabwe non c'è nessuna telecamera, forse non è un paese abbastanza ricco di risorse naturali, in pratica non interessa a nessuno. Invece occorrerebbero più interesse,  maggior aiuti e personale sanitario per, almeno, contenere la situazione e aiutare la popolazione in difficoltà (ONU, se ci sei batti un colpo). Nel frattempo ognuno potrà continuare a fare finta di nulla.

Il Gorgonauta.
