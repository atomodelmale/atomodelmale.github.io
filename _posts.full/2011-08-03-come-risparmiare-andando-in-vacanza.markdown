---
author: Il Gorgonauta
comments: true
date: 2011-08-03 13:56:03+00:00
layout: post
link: http://www.atomodelmale.it/2011/08/03/come-risparmiare-andando-in-vacanza/
slug: come-risparmiare-andando-in-vacanza
title: Come risparmiare andando in vacanza.
wordpress_id: 10044
categories:
- Notizie
tags:
- Vacanze
- Viaggi
---

[![](http://www.atomodelmale.it/wp-content/uploads/2011/07/Vacanze-estive-300x225.jpg)](http://www.atomodelmale.it/wp-content/uploads/2011/07/Vacanze-estive.jpg)Milioni di italiani si apprestano ad andare in **vacanza** ma tra rincari e difficoltà economiche il tanto sudato relax rischia di trasformarsi in un vero e proprio incubo.

Una possibile soluzione per evitarlo consiste nel seguire le dieci regole per ridurre le spese di viaggio e di soggiorno fissate dall'Adoc, l'Associazione per la difesa e l'orientamento dei consumatori.

Innanzitutto è bene fissare un** tetto di spesa** per la vacanza, in modo da tale da non eccedere con gli acquisti. In secondo luogo è consigliato ricorrere ad offerte dell'ultimo minuto, sia per quanto riguarda il viaggio che il pernottamento, dato che usufruire di offerte **last minute** può comportare un risparmio fino al 30%.

Se invece non è possibile ricorrere ad offerte last minute o non queste non si trovano allora è meglio prenotare il **volo** con largo anticipo. Il risparmio in quest'ultimo caso varia dal 25% al 35%.

Per quanto riguarda la scelta delle compagnie aeree quelle **low cost** permettono una spesa minore e quindi può rivelarsi utile dare un occhiata alle loro destinazioni e ai loro prezzi.



I **tour operator **propongono interessanti pacchetti vacanza ma sono anche costosi. Organizzare da soli la propria vacanza permette invece un risparmio fino al 20%.

Per quanto riguarda il viaggio se si utilizza la propria automobile per muoversi per fare carburante è consigliato recarsi presso le cosiddette **pompe bianche**. Per scoprire la loro ubicazione basta consultare internet. Anche muoversi in gruppo permette di risparmiare, sia per quanto riguarda la possibilità di dividere la spesa per i membri della comitiva sia per quanto riguarda la possibilità di ridurre la spesa complessiva fino al 25 - 30%.

Se si è affittato un appartamento è poi utile fare la **spesa** prima di partire, farla nei supermercati della località turistica può comportare una spesa ben maggiore. Per lo stesso motivo e per evitare acquisti dettati da una necessità immediata ma non duratura  è bene fare una lista di tutti qui prodotti indispensabili da mettere in valigia.

Infine  per quanto riguarda la propria abitazione è bene lasciarla dopo aver adottato ed inserito tutti i dispositivi di sicurezza necessari. Per risparmiare è poi utile spegnere gli **elettrodomestici**, non lasciandoli quindi accesi in stand-by.
