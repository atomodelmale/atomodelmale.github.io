---
author: Radio Rebelde
comments: true
date: 2008-08-20 13:30:51+00:00
layout: post
link: http://www.atomodelmale.it/2008/08/20/andrea-minguzzi-regala-loro-a-imola/
slug: andrea-minguzzi-regala-loro-a-imola
title: Andrea Minguzzi regala l'oro a Imola.
wordpress_id: 1094
categories:
- Blog
- Imola e Dintorni
- Olimpiadi
tags:
- '2008'
- Andrea Minguzzi
- Medaglia
- Oro
- Pechino
---

Andrea Minguzzi, 26enne imolese delle Fiamme Oro, ha conquistato l'oro lo scorso 14 agosto nella lotta greco-romana categoria 84 chilogrammi alle Olimpiadi, battendo in finale l'ungherese Zoltan Fodor.



Nato l'1 febbraio 1982 a Castel San Pietro Terme, Andrea Minguzzi e' alla prima partecipazione alle Olimpiadi dove ha conquistato l'oro nella lotta greco-romana. Poliziotto delle Fiamme Oro, alto 1,80 metri, come prima societa' aveva avuto la Placci Bubano e come primo tecnico il padre Massimo Minguzzi, anch'egli lottatore che con la Nazionale aveva partecipato alle Universiadi di Mosca 1973.

Passato poi al Club Atletico Cisa di Faenza, e' stato allenato per anni da Vincenzo Maenza, oro nella lotta greco-romana categoria 48 chilogrammi a Los Angeles e a Seul e argento a Barcellona: poi il passaggio in Polizia, dove nelle Fiamme Oro e' allenato da Mauro Massaro e Marco Papacci. Sua sorella Valentina, atleta delle Fiamme Azzurre, e' campionessa d'Italia di lotta femminile nella categoria 55 chilogrammi, e i suoi fratelli Luca (14 anni) e Mirko (12) gia' sono promesse della lotta. Nella categoria 84 chilogrammi Minguzzi e' stato campione d'Italia nel 2000, 2001, 2002, 2003, 2004 e 2005 ed e' stato bronzo agli Europei di Sofia 2007 e Tampere 2008.<!-- more -->



Grazie Andrea per aver portato in alto il nome di Imola regalandoci questa medaglia d’oro.



Imola è molto orgogliosa di te e continua così che a Londra ci devi regalare un’altra medaglia!



Radio Rebelde
