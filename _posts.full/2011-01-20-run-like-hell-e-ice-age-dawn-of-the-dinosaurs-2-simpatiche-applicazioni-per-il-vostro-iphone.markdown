---
author: Il Gorgonauta
comments: true
date: 2011-01-20 20:37:52+00:00
layout: post
link: http://www.atomodelmale.it/2011/01/20/run-like-hell-e-ice-age-dawn-of-the-dinosaurs-2-simpatiche-applicazioni-per-il-vostro-iphone/
slug: run-like-hell-e-ice-age-dawn-of-the-dinosaurs-2-simpatiche-applicazioni-per-il-vostro-iphone
title: 'Run Like Hell e Ice Age: dawn of the Dinosaurs, 2 simpatiche applicazioni
  per il vostro Iphone.'
wordpress_id: 8865
categories:
- Tech &amp; Hacks
tags:
- Apple
- Iphone
---

Sono migliaia le applicazioni disponibili sull'Apple Store. Eccone 2, semplici e divertenti.


_**Run Like Hell**_




_**[![](http://www.atomodelmale.it/wp-content/uploads/2011/01/Run-like-Hell-Iphone-300x200.jpg)](http://www.atomodelmale.it/wp-content/uploads/2011/01/Run-like-Hell-Iphone.jpg)**_


_Run Like Hell_ non è solo una celebre canzone dei Pink Floyd datata 1979 ma anche, in questo caso, il titolo della prima delle 2 applicazioni in esame.

_Run like Hell _è un **run and jump game** il cui il giocatore veste i panni di uno sfortunato avventuriero finito, a suo malgrado, su un**'isola** popolata da affamati **cannibali**. Lo scopo del gioco è semplice : attraversare l'intero territorio, senza però cadere preda dei suoi abitanti.

Il sistema di controllo dell'applicazione è molto semplice : oltre a saltare e scivolare sopra e sotto gli ostacoli è possibile guadagnare bonus per aumentare la propria velocità o per colpire i propri inseguitori. L'importante insomma è percorrere il tratto del livello che si sta giocando il più in fretta possibile, evitando  trappole ed ostacoli e restando sempre ben lontano dal gruppo di cannibali lanciato al nostro inseguimento.



_Run Like Hell_ offre infatti al giocatore una trentina di **livelli**, divisi tra soleggiate spiagge, umide caverne, lussureggianti giungle, antiche rovine e villaggi indigeni. Sarà inoltre possible rivivere le stesse ambientazioni senza alcuna limitazione in termini di spazio percorso : l'importante, in questo caso, sarà andare il  più lontano possibile.

_Run Like Hell_, creato dalla Mass Creation Sp. z o. o., pesa infine solo una sessantina di MB e costa (sola nella versione deluxe, altrimenti è gratis) appena o,79 centesimi di euro.


**Ice Age: dawn of the Dinosaurs**




**[![](http://www.atomodelmale.it/wp-content/uploads/2011/01/Ice-Age-Dawn-Of-The-Dinosaurs-Iphone-300x200.jpg)](http://www.atomodelmale.it/wp-content/uploads/2011/01/Ice-Age-Dawn-Of-The-Dinosaurs-Iphone.jpg)**


La seconda applicazione invece è dedicata all'ultimo episodio della saga dell'_Era Glaciale_ ed ha come protagonista niente meno che lo sfortunatissimo **Scrat**.

Lo scopo del gioco è quello di permettere al celebre scoiattolo di impossessarsi della sua adorata **ghianda**, superando, anche in questo caso, differenti avversità ed ostacoli  in 4 diversi ambienti, suddivisi a loro volta in innumerevoli livelli.

Scrat però non sarà solo : potrà infatti contare sul supporto di Manny, Ellie, Diego e Sid, mentre le ghiande sparse per i vari libelli potranno regalare "belle sorprese" (in tal caso però bisognerà raccoglierle, ad ogni livello, tutte quante).

Completano l'applicazione un semplice sistema di controllo  (basterà infatti toccare lo schermo dell'Iphone per indicare a Scrat che quello è il punto da raggiungere) e la possibilità di potersi divertire per ore grazie a differenti ambienti, sfide ed enigmi.

_Ice Age: dawn of the Dinosaurs_, sviluppato dalla Chillingo ltd e giunto alla versione. 1.6, è ora disponibile nell'Apple Store nella versione completa a soli 0,79 centesimi di euro.
