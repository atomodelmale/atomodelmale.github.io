---
author: Radio Rebelde
comments: true
date: 2013-12-29 13:24:08+00:00
layout: post
link: http://www.atomodelmale.it/2013/12/29/le-parole-piu-cercate-su-google-nel-2013-dagli-italiani/
slug: le-parole-piu-cercate-su-google-nel-2013-dagli-italiani
title: Le parole più cercate su Google nel 2013 dagli italiani
wordpress_id: 14100
categories:
- Internet
- Motori di Ricerca
tags:
- '2013'
- Google
- Parole
---

![](http://www.atomodelmale.it/wp-content/uploads/2013/12/Google-Zeitgeist-300x160.png)Come ogni anno, lo **Spirito dei nostri tempi**, ovvero **Google Zeitgeist**, riporta l'analisi annuale del più importante motore di ricerca, che presenta le parole più cercate e le ricerche emergenti del 2013.

Scopriamo così che la politica è il nostro primo<del> pensiero</del> problema.

Al primo posto tra le ricerche effettuate abbiamo **“Elezioni 2013”** (1°), con **“Movimento 5 stelle”** (4°) e **“Beppe Grillo”** (6°). Comico (oppure depressivo) il fatto che tra le ricerche del _**"Perchè?"**_ troviamo rispettivamente al primo, secondo, terzo posto perchè votare Grillo, perchè votare Bersani, perchè votare Berlusconi quasi sperassimo che Big G ci dia un'illuminazione sul perchè abbiamo questa classe politica.

Sul podio ci sono anche **“Paul Walker”** (2°) – la star di “Fast & Furious” scomparsa a soli 40 anni in un incidente stradale, e a furia di sentir urlare giovani donne davanti a scatole di scarpe negli spot **"Zalando"** conquista il terzo posto tra le ricerche più effettuate in assoluto.

Outsider assoluto** “NoiPA”** (5°), Sistema informativo realizzato dal Dipartimento dell’amministrazione generale, del personale e dei servizi del Ministero dell’Economia e delle Finanze, per il trattamento economico del personale centrale e periferico della PA.

Nonostante lo snobismo generale** Sanremo 2013** raggiunge il 10 posto mentre non poteva mancare la mela di Apple al 7° posto con il nuovo** Iphone 5s** e al 9° con** “iOS 7”** (9). Entra di diritto nella top ten il nuovo **Papa Francesco** (per lui ottavo posto delle ricerche generali), a riguardo troviamo che al primo posto nella categoria _**"Cosa significa?"**_ la parola "gesuita" mentre al settimo posto tra le ricerche della categoria “Perché?”, abbiamo “Dimissioni Papa”.



Al cinema vince** “Il Grande Gatsby”**, seguito da **“Django Unchained”** (2), **“Cloud Atlas”** (3), mentre Checco Zalone con** “Sole a catinelle”** si deve accontentare del quarto posto.

Italiano palato fino, così nella categoria_** "Mangiare"**_ troviamo al primo posto la carta igienica e al quarto la muffa; per fortuna al primo posto nella categoria "ricette" non troviamo lo Scottex ma il Casatiello.

Il 2013 è stato anche l'anno di** Ruzzle** e **Whatsapp** (primo e secondo nella Categoria Cambiare), della **Zumba** prima nella categoria far dimagrire (c'è anche chi spera di dimagrire studiando, piangendo, fumando marijuana mah..) e delle sigarette elettroniche terze nella categoria "vendere" (al primo e secondo posto la crisi ci porta a vendere ai cinesi e ai russi).

Infine nel 2013 ci siamo chiesti come fare una quantità di cose indefinite: “scrocchiarella” (1), “Freestyle” (2) “Magie” (4), “Sushi” (9), e anche, in quartultima posizione, “autoerotismo”.
