---
author: wildboar
comments: true
date: 2017-12-20 15:45:41+00:00
layout: post
link: http://www.atomodelmale.it/2017/12/20/dal-1gennaio-sacchetti-bio-anche-per-frutta-e-verdura-ma-a-pagamento-e-non-riciclabili/
slug: dal-1gennaio-sacchetti-bio-anche-per-frutta-e-verdura-ma-a-pagamento-e-non-riciclabili
title: Dal 1°Gennaio sacchetti bio anche per frutta e verdura (ma a pagamento e non
  riciclabili)
wordpress_id: 18798
categories:
- Ambiente
- Blog
- Inquinamento
- Notizie
tags:
- cotton fioc
- sacchetti bio
---

Dopo i normali sacchetti per la spesa dal 1° Gennaio sarà obbligatorio per tutti i commercianti l'utilizzo di sacchetti biodegradabili anche per la frutta e verdura. Così mentre l'Europa studia il bando di oggetti come il cotton fioc, e l'[italia](https://www.ilfattoquotidiano.it/premium/articoli/guerra-tra-i-cotton-fioc-al-bando-gli-inquinanti/) da questo punto di vista si è già portata avanti bandendo quelli di plastica dal 2019, dal 1° Gennaio per insacchettare la nostra verdura e frutta nel nostro supermercato o fruttivendolo di fiducia non potremo usare più i sacchetti di plastica.

Ben fatto, direte voi. C'è però qualche critica, soprattutto dal CODACONS. Prima di tutto questi sacchetti saranno a pagamento, come quelli normali, ma non è stato specificato alcun prezzo a riguardo, che potrà quindi variare a seconda dell'esercente.

Inoltre è stato vietato il riutilizzato di sacchetti riciclati così come per la spesa normale, e qui qualche dubbio sorge. Come giustamente fatto notare da [Federconsumatori](https://www.ilfattoquotidiano.it/2017/12/20/sacchettini-per-frutta-e-verdura-dal-1-gennaio-a-pagamento-nei-supermercati-il-ministero-no-a-buste-riutilizzabili/4051239/) "Non viene contemplata la possibilità di sostituire con borse riutilizzabili le borse fornite a fini di igiene come imballaggio primario per **alimenti sfusi.**  Se è vero che per carne, pesce e latticini l’uso di sacchi riutilizzabili potrebbe creare problemi, per frutta e verdura la posizione del ministero è più difficile da comprendere. Basta pensare ai mercati, dove in molti casi frutta e verdura non vengono insacchettate per tipo e finiscono tutte insieme in un’unica busta."

In paesi come la Svizzera ad esempio è permesso questo riutilizzo, comunque vada però si tratta di un'importante novità per la lotta all'inquinamento.
