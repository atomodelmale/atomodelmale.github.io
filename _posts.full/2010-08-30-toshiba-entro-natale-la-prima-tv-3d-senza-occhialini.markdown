---
author: Radio Rebelde
comments: true
date: 2010-08-30 19:26:14+00:00
layout: post
link: http://www.atomodelmale.it/2010/08/30/toshiba-entro-natale-la-prima-tv-3d-senza-occhialini/
slug: toshiba-entro-natale-la-prima-tv-3d-senza-occhialini
title: Toshiba. Entro Natale la prima tv 3D senza occhialini.
wordpress_id: 7898
categories:
- Tech &amp; Hacks
- Televisione
tags:
- Toshiba
- Tv 3D
---

![](http://www.atomodelmale.it/wp-content/uploads/2010/08/hiperdef.com_.files_.2010.02.3d-ready-tv-300x225.jpg)La** tv** in **3D** senza occhialini, pronta e in vendita già prima di Natale: è la promessa rivoluzionaria di **Toshiba**.

Secondo fonti vicine alla conglomerata giapponese e leader dell'elettronica, alla base dell'innovativo standard c'é una tecnologia ottica innovativa e in grado di emettere segnali luminosi da più punti e angolazioni dello schermo.

La tecnologia adottata è un brevetto Toshiba e si basa sulla capacità dello schermo di emettere raggi luminosi con angoli diversi ricreando l'effetto stereoscopico senza ulteriori accessori da indossare.

Secondo i tecnici giapponesi, stando a quanto riporta la fonte, le immagini finali non stancheranno gli occhi e comunque la fruizione dovrebbe essere soddisfacente a prescindere dalla posizione di seduta.

In particolare, il metodo sviluppato da Toshiba permette al cervello umano di riprodurre immagini tridimensionali con la visione diretta del pannello tv, indipendentemente dal tipo di angolatura e soprattutto senza l'intermediazione dei controversi occhialini, spesso criticati per essere motivo di affaticamento alla vista e potenziale mezzo per la trasmissione di malattie. <!-- more -->



La nuova gamma di Toshiba, in base alle indiscrezioni, sarà presentata in tempo per la stagione natalizia, concentrandosi in un primo momento su schermi da 21 pollici.

Il mercato della tv 3D stenta ancora a decollare in **Giappone**, malgrado il nutrito gruppo di produttori, come Sony, Panasonic e Sharp, che hanno presentato negli ultimi mesi le proprie offerte. Stando all'ultima rilevazione della società di ricerca GfK Marketing Services Japan, infatti, nella settimana tra il 9 e il 15 agosto le vendite dei modelli 3D hanno ricoperto una quota residuale del totale, pari ad appena il 2,3%.

Le vendite dei televisori 3D non sono andate benissimo, malgrado l'eccitazione mediatica della prima ora, soprattutto a causa dei listini, dell'offerta scadente di titoli compatibili e ovviamente del fastidio di dover indossare gli occhialini. Il colosso giapponese potrebbe far fronte ad almeno uno di questi problemi, anche perché i prezzi continueranno a essere alti.

In ogni caso il portavoce di Toshiba ha sottolineato che l'azienda non è attualmente in posizione per fare un annuncio ufficiale. Insomma bocche cucite fino all'autunno.
