---
author: Il Gorgonauta
comments: true
date: 2009-10-12 21:47:09+00:00
layout: post
link: http://www.atomodelmale.it/2009/10/12/nasa-bersaglio-luna-e-a-saturno-crescono-gli-anelli/
slug: nasa-bersaglio-luna-e-a-saturno-crescono-gli-anelli
title: NASA, Bersaglio Luna. E a Saturno crescono gli anelli.
wordpress_id: 5782
categories:
- Ricerca scientifica
- Scienza
- Tech &amp; Hacks
tags:
- Acqua
- Astronomia
- Luna
- NASA
- Saturno
- Spazio
---

![bombardamento Luna](http://www.atomodelmale.it/wp-content/uploads/2009/10/bombardamento-Luna-300x300.jpg)Dopo che alcune sonde hanno appurato la presenza d'**acqua** in piccole quantità al di sotto della superficie polverosa del nostro satellite, la** NASA** ha deciso di passare alle maniere forti, letteralmente "bombardando" la **Luna**. Scopo dell'esperimento chiarire l'origine e il comportamento sul suolo lunare del prezioso liquido, anche in vista di una futura esplorazione umana dello spazio.

La **missione LCROSS **è composta da un razzo vettore vuoto e da una sonda, il primo sparato ad altissima velocità contro il suolo lunare al fine di sollevare una nube di detriti. La seconda invece, precipitando ad una minor velocità verso lo stesso luogo d'impatto, ha il compito di fotografe la nuvola in cerca di eventuali depositi di ghiaccio sollevati in aria dall'impatto del razzo e mandare le relative immagini sulla Terra.

L'impatto è già avvenuto presso il **cratere** "Cabeus" all'altezza del polo sud lunare alla velocità di circa 9560 km/h e la missione, almeno nella sua prima fase, può quindi dirsi riuscita. Spetterà ora ai tecnici e ricercatori della Nasa analizzare le informazioni raccolte e risolvere il mistero dell'acqua lunare.

<!-- more -->


Nel frattempo l'osservatorio Spitzer dell'agenzia spaziale americana ha compiuto un'eccezionale scoperta : **Saturno**, il sesto pianeta del Sistema Solare, possiede un anello in più, precisamente l**'ottavo, **e di grandi dimensioni. Lo spazio insomma non smette mai di stupirci!
