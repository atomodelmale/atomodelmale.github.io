---
author: Radio Rebelde
comments: true
date: 2010-02-21 12:12:09+00:00
layout: post
link: http://www.atomodelmale.it/2010/02/21/candidati-elezioni-regionali-2010-in-umbria/
slug: candidati-elezioni-regionali-2010-in-umbria
title: Candidati Elezioni Regionali 2010 in Umbria.
wordpress_id: 6751
categories:
- Elezioni
- Italia
- Politica
tags:
- '2010'
- Candidati
- Regionali
- Umbria
---

**![](http://www.atomodelmale.it/wp-content/uploads/2010/02/catiuscia-marini110.jpg)![](http://www.atomodelmale.it/wp-content/uploads/2010/02/binetti_01-300x227.jpg)![](http://www.atomodelmale.it/wp-content/uploads/2010/02/fiammetta-modena110.jpg)Candidato Pd:** Catiuscia Marini
**Candidato Udc**: Paola Binetti
**Candidato Pdl**: Fiammetta Modena

Sarà, insieme a quella del Lazio, l'altra sfida tutta al femminile che andrà in scena il prossimo 28 marzo. Doveva essere semplicemente un duello tra  **Fiammetta Modena**, capogruppo del Pdl in consiglio regionale e l'ex sindaco di Todi, **Catiuscia Marini**, ma in extremis si è aggiunta **Paola Binetti** da pochissimo passata dal Pd all'Udc.

Anche in Umbria il Pd ha cercato di complicarsi la vita rendendo tutt'altro che certa una vittoria che doveva essere scontata.<!-- more -->



Solo all'ultimo il governatore uscente Rita Lorenzetti ha deciso di cedere il passo alla sua protetta, l'ex sindaco di Todi Catiuscia Marini. Sulla carta le chance di vittoria del Pdl, che ha scelto di puntare sulla donna forte del centro-destra umbro, Fiammetta Modena, non sono molto alte. Ma i ventimila elettori che hanno disertato le primarie del Pd Umbro, e che avevano invece votato a ottobre per designare il nuovo segretario del Pd, sono un segnale da non sottovalutare.

Nella regione storicamente rossa, nonostante l’estrema confusione e i litigi pre primarie Pd, il centrosinistra non dovrebbe aver alcun problema a confermarsi come maggioranza in regione. Sarà comunque interessante scoprire quale è il seguito elettorale della Binetti e dei teodem (quasi tutti passati dal Pd all’Udc).
