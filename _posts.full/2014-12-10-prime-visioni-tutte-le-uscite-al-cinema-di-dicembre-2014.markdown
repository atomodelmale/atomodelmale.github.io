---
author: Il Gorgonauta
comments: true
date: 2014-12-10 14:38:19+00:00
layout: post
link: http://www.atomodelmale.it/2014/12/10/prime-visioni-tutte-le-uscite-al-cinema-di-dicembre-2014/
slug: prime-visioni-tutte-le-uscite-al-cinema-di-dicembre-2014
title: Prime visioni, tutte le uscite al cinema di dicembre 2014
wordpress_id: 15232
categories:
- Intrattenimento
- Prime Visioni
---

![lo-hobbit-la-battaglia-delle-cinque-armate](http://www.atomodelmale.it/wp-content/uploads/2014/12/lo-hobbit-la-battaglia-delle-cinque-armate-300x238.jpg)Mancano ormai poche settimane a Natale e nelle sale ci si prepara per fare il pieno di spettatori. Prima di parlare di cinepattoni e pellicole per i più piccoli, ecco alcune uscite di questo fine settimana e dei prossimi week end. E' già al cinema _Scemo + scemo 2_. I due "scemi" Jim Carrey e Jeff Daniels tornano sul grande schermo a quasi 20 anni dal primo film. Questa volta Harry, che ha bisogno di un trapianto di rene, scopre di avere una figlia di cui ignorava l'esistenza. Si mette perciò in viaggio per raggiungerla, coinvolgendo l'amico di vecchia data Loyd.

Bisogna aspettare invece mercoledì 17 per il kolossal targato Peter Jackson _Lo Hobbit - La battaglia delle Cinque Armate_. La pellicola riprende da dove era finita quella precedente: i nani hanno trovato il tesoro ma per impossessarsene hanno svegliato il terribile drago Samug. Quest'ultimo ha scatenato la sua ira sulla città di Pontelagolungo mentre Sauron continua a muovere nell'ombra le sua armate di orchi. Nani, Elfi e Uomini devono decidere se unirsi o essere distrutti in un film che promette ricchi effetti speciali e scenografie spettacolari.


**Speciale cinepanettoni**

Dopo_ La banda dei babbi natale_, Aldo, Giovanni e Giacomo tornano al cinema con _Il ricco, il povero e il maggiordomo_. Giacomo è il ricco, un broker appassionato di golf che improvvisamente perde tutte le proprie ricchezze. Giovanni è il maggiordomo che vive una rovente storia con la cameriera Dolores. Aldo è un venditore abusivo che cerca di sbarcare il lunario. L'improvviso tracollo finanziario di Giacomo porterà le loro vite in rotta di collisione. Uscita prevista domani.

In _Un natale stupefacent_e il duo comico Lillo e Greg interpreta due zii che, alla vigilia delle feste natalizie,  sono improvvisamente costretti a prendersi cura del nipotino di 8 anni. Ovviamente i due non sono minimamente preparati a questo compito e ne combinano di tutti i colori. Uscita prevista giovedì 18.

Come cinepanettone corale, ecco _Ma tu di che segno sei?_ La pellicola vede il ritorno di Massi Boldi, attorniato da un cast d'eccezione: Luigi Proietti, Vincenzo Salemme, Vanessa Hessler, Ricky Memphis e tanti altri. Tutti i personaggi sono accomunati da una passione comune: l'oroscopo. Uscita prevista domani.

**Speciale film per ragazzi![Big Hero 6](http://www.atomodelmale.it/wp-content/uploads/2014/12/Big-Hero-6-300x164.png)**

Il Natale 2014 non si preannuncia ricchissimo di uscite per i più piccoli, complice lo sbarco anticipato nelle sale dei Pinguini di Madagascar. Si segnala comunque_ Big Hero 6_, con protagonista un formidabile robot. La pellicola narra la storia di un geniale ragazzino di nome Hiro Hamada e del suo gruppo di amici. Quando una serie di circostanze disastrose catapultano i ragazzi al centro di un pericoloso complotto che si consuma sulle strade di San Fransokyo, Hiro si rivolge al suo amico più caro, il sofisticato robot di nome Baymax, per riuscire a risolvere il mistero. Uscita prevista giovedì 18.

Per ragazzi più grandi ecco, il giorno di Natale, _Paddington_, la storia di un orso catapultato, dalla giungla del Perù, alla vivacissima Londra. Infine il regista Gabriele Salvatores ci mostra _Il Ragazzo invisibile_, un tredicenne non molto popolare a scuola che acquista il potere dell'invisibilità. Uscita prevista giovedì 18.



In conclusione, come tradizione, l'elenco completo delle uscite



**4 dicembre**. La metamorfosi del male / The Rover / Ambo / Le Notti dei Super Robot - Parte II / Il cacciatore di anatre / Un amico molto speciale / Il balletto del Bolshoi - La Bayadére / Nick Cave - 20.000 Days On Earth /** Scemo + scemo 2** / Fidelio (dal 07/12) / L'immagine mancante / The Perfect Husband - Il marito perfetto / Magic in the Moonlight / Mommy / Naruto - La via dei ninja (dal 06/12);

**11 dicembre**. Pride / Tempi moderni / Cattedrali della cultura / **Il ricco, il povero e il maggiordomo** / Quadrophenia - Il film / The Best Bar in America / Storie pazzesche / **Ma tu di che segno 6?** / Matisse - La Grande Arte Al Cinema / Neve / Rosablu - Una vita maledetta / La storia di Cino;

**18 dicembre**. ** Big Hero 6** / **Un Natale stupefacente** / St. Vincent / L'amore bugiardo - Gone girl / Royal Opera House: Alice nel paese delle meraviglie / **Lo Hobbit - La battaglia delle Cinque Armate** / Il balletto del Bolshoi - Lo schiaccianoci / Il grande Lebowski / Jimmy's Hall / Il Ragazzo Invisibile;

**25 dicembre**. Paddington / Cenerentola / Feast;

e il trailer a caso del mese


