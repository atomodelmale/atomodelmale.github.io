---
author: Il Gorgonauta
comments: true
date: 2009-05-15 18:13:56+00:00
layout: post
link: http://www.atomodelmale.it/2009/05/15/berlusconi-e-limportanza-di-essere-velina/
slug: berlusconi-e-limportanza-di-essere-velina
title: Berlusconi e l'importanza di essere velina.
wordpress_id: 4757
categories:
- Giovani
- Italia
- Politica
tags:
- Donne
- Pdl
- Silvio Berlusconi
---

Caro Presidente,![berlusconi](http://www.atomodelmale.it/wp-content/uploads/2008/12/berlusconi-202x300.png)

non bastava la candidatura di  una donna della televisione, bella certo, ma forse poco competente per un posto politico e rappresentativo così importante, ossia Il Parlamento Europeo (dove tra l'altro gli italiani sono tra i più assenteisti);

non bastavano le proprie vicende matrimoniali spiattellate su tutti i mezzi di informazione tradizionali e non quando nessuno ne sentiva il bisogno;

non bastava la partecipazione ad una festa di una diciottenne, senza dimenticare il regalo del "papi" alla festeggiata;

ora l'importante è essere **velina**.

Accade infatti che durante la conferenza stampa a palazzo Chigi al termine del Consiglio dei ministri mentre il Ministro della Gioventù Giorgia Meloni illustra un provvedimento sulle comunità giovanili, il premier irrompe sulla scena con questa battuta:

"Possono iscriversi anche le veline, possibilmente minorenni? Così sarò obbligato ad andarci, per coerenza...".

Ultimamente le donne, minorenni o meno, sono uno degli argomenti preferiti dal premier tanto da dedicargli una battuta ogni qualvolta si presenti l'occasione.

<!-- more -->


Ora la massima aspirazione per la moderna ragazza italiana è fare la velina, ossia mostrarsi e non dire una parola, conoscere il "papi" giusto e volare in politica.

Al di là della considerazione che un ruolo politico così importante richiederebbe maggiori cautele e professionalità, potere e donne rappresentano un connubio presente fin dagli albori della storia dell'umanità. In passato c'erano serve, cortigiane e Harem personali. E nel 2009 nulla sembra essere cambiato.
