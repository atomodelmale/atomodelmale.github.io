---
author: thesave
comments: true
date: 2012-10-21 07:28:13+00:00
layout: post
link: http://www.atomodelmale.it/2012/10/21/dropbox-space-race-3gb-in-piu-per-tutti-i-possessori-di-account-scolastici/
slug: dropbox-space-race-3gb-in-piu-per-tutti-i-possessori-di-account-scolastici
title: Dropbox Space Race - 3GB in più per tutti i possessori di account scolastici
wordpress_id: 12151
categories:
- Internet
tags:
- Dropbox
- Università
---

Adorate [Dropbox](https://www.dropbox.com/) e fareste di tutto per accaparrarvi un pugno di giga in più di spazio? Se siete degli studenti siete fortunati, perché per voi è iniziata la "Corsa allo Spazio"!

**Space Race**

![](http://www.atomodelmale.it/wp-content/uploads/2012/10/rocket-splash-300x239.jpeg)Sempre foriero di intelligenti quanto [coinvolgenti contest pubblicitari](http://www.atomodelmale.it/2011/01/17/dropbox-dropquest-2011-la-guida-per-vincere-1gb-in-piu/), il team di Dropbox ne ha inventata un'altra per farsi pubblicità e distribuire una pioggia di GB sugli account degli studenti di mezzo mondo.

Grazie all'iniziativa "**Space Race Program**" Dropbox offre, per due anni, la bellezza di 3GB di spazio addizionali per i vostri account.

L'unico **requisito** per ottenere gli agognati GB bonus è di possedere un account email di un qualsiasi istituto educativo (scuole, università, etc.). Facendo un esempio pratico, se siete (o siete stati) studenti dell'Università di Bologna e possedete un account email funzionante con dominio "_unibo.it_", potete usarlo per registrarvi allo Space Race.

**Come fare**

La procedura è molto semplice:



	
  * andate sul sito del contest [Space Race](https://www.dropbox.com/spacerace);

	
  * vi loggate con i dati dell'account di dropbox su cui "caricare" i 3GB;

	
  * inserite la vostra email istituzionale;

	
  * aspettate l'arrivo di una mail di conferma di dropbox sull'account che avete appena inserito;

	
  * cliccate sul link di conferma dell'email.


Fine, dopo aver cliccato sul link dovreste già poter vedere il vostro spazio aumentato di 3GB.

Affiancata all'iniziativa per gli utenti privati, Dropbox ha pensato anche alle istituzioni -- probabilmente nell'ottica della stessa campagna promozionale di ["Dropbox for Teams"](https://www.dropbox.com/teams) -- e, in funzione del numero di studenti iscritti al programma, ha creato un super-contest tra le varie istituzioni a livello mondiale. Maggiore è il numero di studenti di un istituto iscritti allo Space Race contest e maggiore è il numero di GB assegnato all'account di quell'istituto, fino ad arrivare a 25GB.

Insomma, a voi non verrà in tasca nulla di più del già citati 3GB, ma è interessante vedere come in testa all'attuale classifica delle università con più studenti iscritti al contest siano le università asiatiche, con al comando la triade:



	
  * National University of Singapore;

	
  * National Taiwan University;

	
  * Nanyang Technological University;




seguite a ruota da:





	
  * Delft University of Technology;

	
  * Universidade de São Paulo;

	
  * Massachusetts Institute of Technology;

	
  * University of California Berkeley;

	
  * Politecnico di Milano (c'è anche un po' d'Italia nella top ten :) );

	
  * Universidade Técnica de Lisboa;

	
  * Universidade do Porto.


**Affrettatevi**

Iniziato il **15 Ottobre 2012**, il contest "Space Race" rimarrà disponibile fino al **10 Dicembre 2012**, quindi affrettatevi ad iscrivere voi e i vostri "compagni di banco" e ricordate che, scaduti i due anni di validità del contest -- precisamente il **15 Gennaio 2015** -- i 3GB assegnati saranno revocati.

Happy Space Race!
