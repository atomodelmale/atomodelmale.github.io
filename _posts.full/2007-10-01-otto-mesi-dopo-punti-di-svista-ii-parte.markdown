---
author: thesave
comments: true
date: 2007-10-01 10:48:58+00:00
layout: post
link: http://www.atomodelmale.it/2007/10/01/otto-mesi-dopo-punti-di-svista-ii-parte/
slug: otto-mesi-dopo-punti-di-svista-ii-parte
title: Otto mesi dopo - Punti di S..Vista (II parte)
wordpress_id: 830
categories:
- Blog
tags:
- Bill Gates
- Market
- OEM
- Pack
- Service
- Vista
- Windows
- XP
---

![](http://www.atomodelmale.it/wp-content/uploads/2008/11/windows-logo.png)



Ben otto mesi oooorsooonooo (citazione, chi conosce Aldo, Giovanni e Giacomo capirà la battuta) **[parlai di Vista](http://atomodelmale.wordpress.com/2007/01/30/punti-di-svista-i-parte/)**, concludendo che il sistema operativo era ancora molto acerbo per quanto riguardava supporto hardware e software di terze parti e, ad oggi, la situazione non sembra essere cambiata molto. Ma andiamo con ordine.<!-- more -->

**C'è chi dice no**

Secondo dati Microsoft, Vista ha venduto tra **licenze OEM** (cioè con Vista preinstallato sulla macchina) e **retail** (comprato direttamente dei clienti) una cosa come **60 milioni di copie **per il totale delle sue distribuzioni.

Dati positivi per la software-house dello zio Bill, che mentre faceva festa con gazzosa e gallette, si è visto arrivare una tonnellata di e-mail da parte dei suoi più affezionati clienti.

Il problema è che, invece di ringraziare per il nuovissimo nonché sbrilluccicoso sistema operativo, quei fetenti clienti, richiedono un **"prolungamento" della vita di XP**, per "necessità di tempo di passaggio al nuovo sistema operativo".

![](http://www.atomodelmale.it/wp-content/uploads/2008/11/windows-vista.png)Insomma, Bill ha dovuto rimettere in fresco gazzosa e gallette per seguire quel vecchione di Windows XP, con all'attivo (quasi) 3 Service Pack e ormai 6 anni di onorato servizio.

E' di oggi la notizia del **prolungamento della disponibilità** di ottenere una copia di XP OEM installata su una nuova macchina o di comprare una copia retail di almeno 5 mesi rispetto alla data prevista da Microsoft.

Personalmente sono ancora **fedelissimo al mio XP**, ho provato Vista ma non ci ho trovato niente di utile o migliore rispetto al vecchione, certo, la grafica è più bella e magari è (tutto da dimostrare) anche più sicuro, ma queste "implementazioni" **si fanno sentire un po' troppo sulle prestazioni**.

Per ora il gioco non vale la candela, vedremo nel futuro.

E voi? Siete già passati a Vista o siete ancora fedeli al vecchi compagno di 1000 avventure?
