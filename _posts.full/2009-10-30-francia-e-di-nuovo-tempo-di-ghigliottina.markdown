---
author: Il Gorgonauta
comments: true
date: 2009-10-30 17:39:39+00:00
layout: post
link: http://www.atomodelmale.it/2009/10/30/francia-e-di-nuovo-tempo-di-ghigliottina/
slug: francia-e-di-nuovo-tempo-di-ghigliottina
title: Francia, è di nuovo tempo di ghigliottina.
wordpress_id: 5855
categories:
- File-sharing
- Internet
- Legge
- Tech &amp; Hacks
tags:
- Anti-Pirateria
- Francia
- Pirateria
- Sarkozy
---

![emule](http://www.atomodelmale.it/wp-content/uploads/2009/04/emule.jpg)Corsi e ricorsi della storia. L'ultima volta che la Francia utilizzò la macabra** ghigliottina**, una macchina utilizzata sin dall'epoca della rivoluzione francese per decapitare e uccidere i condannati a morte, era il 1977. Da allora non venne più usata per condanne capitali.

Nel 2009 invece la ghigliottina torna a far la sua comparsa sul suolo france ma questa volta, per fortuna, non per tagliare teste ma per disconnettere i cittadini francesi da **internet**. La legge infatti imporrà, a coloro che si rendono responsabili di violazioni del diritto d'autore scaricando materiale protetto dal web, la disconnessione dalle rete dopo 2 avvertimenti (di smetterla) rimasti inascoltati.

La normativa non ha avuto[ vita facile](http://www.atomodelmale.it/2009/04/03/francia-arriva-la-legge-del-taglione/) ma alla fine la linea dura del presidente francese Sarkozy, uno dei maggiori promotori della legge,  ha avuto la meglio entrando in vigore ben prima del 2011. Il Consiglio Costituzionale, a cui era stato chiesto di vagliare la costituzionalità delle disconnessioni o meno per la seconda volta dopo una prima bocciatura,  ha ritoccato ben pochi aspetti della "dottrina Sarkozy" richiedendo solamente che le sanzioni da comminare ai responsabili siano fissate dalle legge e non nel corso del processo di volta in volta.

<!-- more -->


Insomma tra diritto di accesso ad internet ed interessi dell'industria dei contenuti sono stati privilegiati i secondi, con buona pace (??) dell'utente francese. Ma cosa ne pensarà a proposito l'Ue? Intenderà assicurare questo diritto ma allo stesso tempo permettere a uno Stato membro di limitarlo a proprio piacimento?
