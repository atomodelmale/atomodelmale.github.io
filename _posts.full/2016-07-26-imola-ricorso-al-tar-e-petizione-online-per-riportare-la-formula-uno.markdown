---
author: Radio Rebelde
comments: true
date: 2016-07-26 09:49:44+00:00
layout: post
link: http://www.atomodelmale.it/2016/07/26/imola-ricorso-al-tar-e-petizione-online-per-riportare-la-formula-uno/
slug: imola-ricorso-al-tar-e-petizione-online-per-riportare-la-formula-uno
title: Imola. Ricorso al Tar e petizione online per riportare la Formula Uno
wordpress_id: 16975
categories:
- Imola e Dintorni
- Motori
- Sport
tags:
- '2017'
- F1
- Imola
---

[![gran-premio-d-italia-2017-imola-italy-italian-grand-prix-00484735-001](http://www.atomodelmale.it/wp-content/uploads/2016/07/gran-premio-d-italia-2017-imola-italy-italian-grand-prix-00484735-001-300x200.jpeg)](http://www.atomodelmale.it/2016/07/26/imola-ricorso-al-tar-e-petizione-online-per-riportare-la-formula-uno/gran-premio-d-italia-2017-imola-italy-italian-grand-prix-00484735-001/)Siamo a fine Luglio e ancora non si sa se nel 2017 ci sarà un **Gran Premio d'Italia**, e se sì dove si disputerà.

Tutto corre su due binari contrapposti, uno che vede **Monza** contro **Ecclestone**, l'altro che vede **Imola** contro l'**Aci**.

L'ultimo atto della disputa vede un comunicato emesso da **Formula Imola**, la società che gestisce il circuito emiliano: _«Abbiamo presentato un ricorso al Tar del Lazio contro la Federazione sportiva automobilistica italiana - Aci, per l'impugnazione del provvedimento con il quale Aci ha negato a Formula Imola l'utilizzo della titolazione Gran Premio d'Italia nonché l'accesso ai fondi che, con la Legge di Stabilità, sono stati destinati all'organizzazione del Gran Premio d'Italia di Formula 1, nel rispetto degli indirizzi di politica comunitaria, affinché gli stessi possano essere utilizzati anche per organizzare il Gran Premio d'Italia di Formula 1 presso l'Autodromo Internazionale Enzo e Dino Ferrari di Imola»._



Inoltre l’autodromo di Imola ha lanciato un appello a tutti gli appassionati di Formula 1 chiedendo di firmare una **petizione on line** chiedendo che allo storico circuito Internazionale di Imola "Enzo e Dino Ferrari" venga concessa la stessa dignità di quello di Monza nella vicenda legata all'aggiudicazione del Gran Premio d'Italia di F1.

In sintesi Imola ha già in mano un contratto ( pare quinquennale ) con _**Bernie Ecclestone**_, ma l'Aci nega a Formula Imola l'utilizzo della titolazione Gran Premio d'Italia. La questione non è solamente sul nome, ma anche economica, poiché il ricorso di Formula Imola verte anche sul punto dell'utilizzazione dei fondi sbloccati dalla Legge di Stabilità 2016, l'impiego delle risorse del PRA da parte dell'ACI per organizzare il Gran Premio d'Italia.
