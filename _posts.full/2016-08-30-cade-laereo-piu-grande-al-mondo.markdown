---
author: Radio Rebelde
comments: true
date: 2016-08-30 20:47:00+00:00
layout: post
link: http://www.atomodelmale.it/2016/08/30/cade-laereo-piu-grande-al-mondo/
slug: cade-laereo-piu-grande-al-mondo
title: Cade l'aereo più grande al mondo
wordpress_id: 17113
categories:
- Trasporti
tags:
- Airlander
---

[![airlander-10-e1471595118729](http://www.atomodelmale.it/wp-content/uploads/2016/08/airlander-10-e1471595118729-300x221.jpeg)](http://www.atomodelmale.it/2016/08/30/cade-laereo-piu-grande-al-mondo/airlander-10-e1471595118729/)E' caduto durante il suo secondo volo di prova nel campo d’aviazione del Befordshire, in Inghilterra, il più grande aereo al mondo.

**Airlander 10**, questo è il suo nome , è un rivoluzionario velivolo ibrido lungo 92 metri, che può essere considerato un mix tra un aereo, un dirigibile e un elicottero. Può trasportare carichi molto più pesanti rispetto ai dirigibili convenzionali, salire fino 4.900 metri d'altezza e muoversi alla velocità di 148 chilometri all'ora, consumando decisamente meno di un aereo.

Nonostante l’incidente, l’equipaggio si è messo in salvo. Secondo “Hybrid Air Vehicles”, la società che ha progettato Airlander, il velivolo ha subito un “atterraggio duro” che ha causato la distruzione della parte anteriore della cabina di guida, ed è stato negato che l’aereo fosse entrato in collisione con un cavo telefonico.



Il velivolo fu inizialmente sviluppato dall'esercito statunitense per sorvegliare il territorio afghano, ma alcuni problemi tecnici fecero abbandonare il progetto nel 2013. Quanto fin lì sviluppato fu comprato da una piccola società inglese che sperava di poter risolvere i problemi incontrati e di fare di quel dirigibile ibrido un nuovo e rivoluzionario aeromobile.

L’Airlander può decollare e atterrare verticalmente, in modo da non avete bisogno di una pista in asfalto e può trasportare 48 passeggeri. Hybrid Air Vehicles crede molto nel progetto e ha annunciato che il suo piano prevede la costruzione di 12 aeromobili di questo tipo entro il 2018.
