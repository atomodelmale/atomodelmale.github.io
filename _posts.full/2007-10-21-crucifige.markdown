---
author: thesave
comments: true
date: 2007-10-21 15:56:53+00:00
layout: post
link: http://www.atomodelmale.it/2007/10/21/crucifige/
slug: crucifige
title: Crucifige Internet
wordpress_id: 850
categories:
- Blog
- Censura
- Giornalismo
- Informazione
- Internet
- Legge
- Politica
tags:
- Editoria
- R.O.C.
---

![](http://www.atomodelmale.it/wp-content/uploads/2008/10/presidente-del-consiglio.png)





<blockquote>"**_Tutti hanno diritto di manifestare liberamente il proprio pensiero con la parola, lo scritto e ogni altro mezzo di diffusione.La stampa non pu_****_ò essere soggetta ad autorizzazioni o censure_.**"</blockquote>




<blockquote>_articolo 21, Costituzione della Repubblica Italiana._</blockquote>


**Sogno o son desto? **

C'era una volta, tanto, tanto tempo fa, uno stato a forma di stivale, **l'Italia;** divisa per tanto tempo in staterelli, si riunì sotto una Repubblica Democratica, che i cittadini di quel paese, **gli italiani**, decisero di fondare sul lavoro e l'impegno di ognuno di loro.

**Libertà di pensiero, parola ed opinione** erano uno dei pilastri fondamentali di questa società, ma, come in tutte le storie, il cattivo di turno arrivò per distruggere tutta le bellezza di questo reame fatato.

La **classe politica**, sbugiardata e derisa per l'**inettitudine del proprio operato**, decise di trovare un modo per "ridurre" (fiabesco sinonimo di incatenare) la libertà dei propri cittadini, in modo da potere legiferare **senza dover giustificare i propri errori**...<!-- more -->

**R.O.C 'n' Roll**

Strano il sogno incubo che ho fatto ieri notte vero?

"Menomale che **non è reale**", ho pensato... ma dopo una dozzina di pizzichi e schiaffoni ho capito di essere ben sveglio e di non sognare ad occhi aperti, mentre leggevo la notizia riportata da Punto Informatico di **[due giorni fa.](http://punto-informatico.it/p.aspx?i=2092327)**

Riassumendo, a quanto pare la scorsa assolata e caldissima estate qualche politico (o chi ne fa le fe... veci), ha pensato bene di buttar giù due righe su un nuovo **Ddl** riguardo alla **legge sull'editoria**.

Il redattore di cotanta magnificenza giurisdizionale, proclamandosi **difensore dell'articolo 21** (riportato in incipit), sancisce l'abissale differenza tra l'**editoria** **digitale professionale** e **quella amatoriale.**

Sviscerando il decreto, si evince una ficcante verità a cui, ad oggi, non avevo mai fatto caso: la differenza tra un **sito d'informazione professionale** (come laRepubblica.it) e un **blog d'informazione personale/amatoriale** (come l'Atomo del Male e qualsiasi altro blog/wiki/forum/vattelapesca) è:


## **NESSUNA!**


Ora, non so se essere onorato o indignato, ma se questo Ddl venisse approvato, **chiunque** gestisca un sito ospitato **su un provider italiano **dovrebbe armarsi di una partita I.V.A., di uno staff di al minimo una persona (il direttore di stampa) iscritta all'ordine dei giornalisti e di un numerello di **iscrizione al R.O.C**. (Registro degli Operatori di Comunicazione).

Robe da matti insomma, la legge, ovviamente, non è stata scritta solo per asserire una "**cagata pazzesca**" (cit.) come quella riassunta sopra, ma si pone come obbiettivo principale quello di "**responsabilizzare**" chi scrive su Internet, in modo da poter **"limitare"** il crescere delle recenti "**calun****nie et diffamazioni**" dei blogger **ai "danni" di** altrettanti** politici più o meno famosi**.

Sul piattone della bilancia, va caricato anche un aumento non indifferente degli introiti del R.O.C., dovuto alle spese burocratiche della registrazione di: proprietà, ruoli rivestiti per la gestione del sito e identità di ognuno di essi.

Facendo un esempio pratico è come registrare la Licenza Edilizia al comune, per costruirsi la casetta sull'albero.

Ora, non so cosa ne pensiate, ma, a parer mio, oltre a burocratizzare e limitare inutilmente un oggetto come Internet, creato apposta per essere libero e non controllabile, questo decreto è un vero e proprio **assalto alla libertà d'espressione**, conseguente al controllo discriminato di pubblicazioni più o meno professionali.

**"****Non passa!"**

La notizia comunque sta facendo il giro di tutto il web italiano e non, sicuramente il decreto non avrà il nullaosta e non passerà, anche sul sito di un politico/blogger come **[Di Pietro](http://www.antoniodipietro.it/)** (da sempre attento agli "umori" della rete) si trova un articolo a riguardo che apostrofa:


<blockquote>"[...]E’ una **legge liberticida**, contro l’informazione libera e contro i blogger che ogni giorno pubblicano articoli mai riportati da giornali e televisioni.
Io faccio parte del Governo e mi prendo le **mie responsabilità **per non aver intercettato il disegno di legge, ma per quanto mi riguarda **questa legge non passerà mai**[...]"</blockquote>


Quello che mi chiedo è: "**Chi è quel troglodita digitale che ha pensato minimamente di mettere le catene ad Internet?**"

Riposta: "Fuggi fuggi generale: la legge si è autoscritta..."
