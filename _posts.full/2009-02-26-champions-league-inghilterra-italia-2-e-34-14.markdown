---
author: Radio Rebelde
comments: true
date: 2009-02-26 16:09:13+00:00
layout: post
link: http://www.atomodelmale.it/2009/02/26/champions-league-inghilterra-italia-2-e-34-14/
slug: champions-league-inghilterra-italia-2-e-34-14
title: Champions League.... Inghilterra-Italia 2 e 3/4 - 1/4
wordpress_id: 4165
categories:
- Blog
- Calcio
- Italia
- Sport
tags:
- Arsenal
- Champions League
- Chelsea
- Inghilterra
- Inter
- Juventus
- Manchester United
- Ottavi
- Roma
---

![](http://www.atomodelmale.it/wp-content/uploads/2009/02/champions_league_logo-350-288x300.gif)Si sono conclusi ieri gli Ottavi di Champions League che vedevano uno scontro Inghilterra-Italia. Il bilancio è tutt'altro che positivo per Inter, Juventus e Roma e le possibilità di passaggio del turno sono assai esigue.

**Inter-Manchester 0-0**
Solo 2 le note positive della serata e hanno il nome di Julio Cesar e Davide Santon. Il primo ha letteralmente salvato l'Inter, almeno 3 i miracoli, dimostrando di essere attualmente il più forte portiere del mondo (complice il rientro dall'infortunio di Buffon); il secondo ha dimostrato un'esperienza e una personalità da veterano nonostante abbia appena 18 anni, fosse alla prima in Champions e doveva vedersela con l'attuale Pallone d'oro  Cristiano Ronaldo.
Per come è andata la partita il risultato va più che bene ai nerazzurri, che sono stati schiacciati dal Manchester, dimostrando di essere di molto inferiori ai diavoli rossi sia fisicamente che qualitativamente. Al ritorno l'Inter si potrà anche qualificare pareggiando con gol ma se giocherà come martedì più che un'impresa servirà un miracolo.<!-- more -->

**Arsenal-Roma 1-0**
Delle 3 italiane la Roma è quella che aveva l'impegno più "facile" ma invece è stata quella che ha giocato peggio. Anche in questo caso il risultato sta stretto agli inglesi che meritavano di fare almeno un gol in più. Nonostante tutto le probabilità di passaggio del turno per i giallorossi, a mio avviso, sono magiori rispetto all'Inter. In primis perchè il rendimento degli uomini di Wenger fuori casa è tutt'altro che positivo, poi perchè giocatori come Baptista e Totti avranno una condizione migliore ma soprattutto perchè Loria non dovrebbe giocare.

**Chelsea-Juventus 1-0**
Delle 3 la Juventus è sicuramente quella che ha meno demeritato. Solo nei primi 15 minuti i bianconeri hanno subito la furia dei Blues e un eventuale pareggio sarebbe stato tutt'altro che immeritato. Delle 3 quindi è quella che secondo me ha più possibilità di passare il turno.

Il calcio inglese risultati alla mano ha vinto il confronto con quello italiano, tuttavia se guardassimo anche i bilanci e quanti giocatori inglesi giocano nei club della Premiership potremmo denotare come il nostro calcio stia molto meglio rispetto a quello d'oltremanica.
