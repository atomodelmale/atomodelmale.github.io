---
author: Il Gorgonauta
comments: true
date: 2009-12-04 15:37:56+00:00
layout: post
link: http://www.atomodelmale.it/2009/12/04/prime-visioni-dicembre-2009/
slug: prime-visioni-dicembre-2009
title: 'Prime visioni : dicembre 2009.'
wordpress_id: 6151
categories:
- Cinema
- Prime Visioni
tags:
- '2009'
- Dicembre
---

![A Christmas Carol](http://www.atomodelmale.it/wp-content/uploads/2009/12/A-Christmas-Carol-210x300.jpg)Chi non conosce il racconto di**_ C.Dickens_ Canto di Natale**, storia dell'avaro e tirchio _Ebenezer Scrooge_ chiamato a riscoprire il vero significato della festività natalizia? Il 3 dicembre 2009 torna sul grande schermo ed in 3D il nuovo adattamento cinematografico del celebre racconto dickensiano (intitolato_ **A Christmas Carol**_) con un anziano Jim Carrey nel ruolo di E.Scrooge.

In suo compagnia escono il primo fine settimana (4/12) dell'ultimo mese dell'anno **_A serious Man_**, l'ultima commedia dei fratelli Coen; _**Moon**, _storia di un astronauta rimasto per 3 anni sulla Luna che poco prima del suo ritorno sulla terra scopre di non essere l'unico a calpestare il suolo lunare; **_Ninja Assassin_**, racconto di uno spietato Ninja assassino intento a vendicarsi della propria società segreta ed infine**_ L'isola delle coppie_**, pellicola che narra le disavventure vissute da alcune coppie in una splendida isola tropicale.

Il secondo week end di dicembre  (11/12) invece la splendida _Megan Fox_, nel film **_Jennifer's body_**, interpreterà il ruolo di una spietata vampira teenager pronta a divorare i propri compagni di scuola. Altri sfortunati invece (tra i quali _Will Farrell_), nella pellicola**_ Land of the Lost_**, verranno catapultati in uno strano modo perduto popolato da dinosauri e strane creature.

<!-- more -->


Poteva mancare poi il solito cine-panettone targato _Christian De Sica_? Certo che no, infatti il terzo venerdì del mese 818/12) vai con il made in Italy: invadono le sale **_Natale a Beverly Hills_** e **_Io e Marilyn_**, la nuova pellicola con _Leonardo Pieraccioni_ e storia di Gualtiero, un uomo divorziato che vede apparire nella propria cucina la divina (ma defunta) Marilyn Monroe.![Jennifer's Body](http://www.atomodelmale.it/wp-content/uploads/2009/12/Jennifers-Body-209x300.jpg)

L'ultimo fine settimana (25/12), proprio il giorno di natale (che quest'anno cade di venerdì), ecco**_ _**altre 2 pellicole : **_Brothers_** e_ **Sherlock Holmes**_. La prima racconta la storia di 2 fratelli, uno dei quali scompare in missione in Afghanistan costringendo l'altro a prendersi cura dell'altrui famiglia, la seconda riporta sul grande schermo l'indimenticabile detective creato da Arthur Conan Doyle.

Per i più piccoli infine il periodo natalizio offre come sempre un'abbuffata di cartoni e film d'animazione. Questi sono :



	
  * La Principessa e il Ranocchio

	
  * Astro Boy

	
  * Piovono polpette

	
  * A Christmas Carol


Per concludere ecco l’elenco completo delle uscite…

4 dicembre. Il mio amico Eric / A Christmas Carol / Storie di pioggia / A Serious Man / Per Sofia / L'isola delle coppie / Moon / Ben X / L'uomo nero / Ninja Assassin.

11 Dicembre._ Jennifer's Body / Welcome / Dieci inverni / Land of the Lost._

18 Dicembre. Natale a Beverly Hills / Il canto delle spose / La Principessa e il Ranocchio / Astro Boy / Io e Marilyn.

25 Dicembre._ Brothers / Amelia /Sherlock Holmes / Piovono Polpette._

..e alcuni gustosi trailer.




