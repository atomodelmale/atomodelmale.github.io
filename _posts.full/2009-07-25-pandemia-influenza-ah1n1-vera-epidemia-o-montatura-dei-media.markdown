---
author: thesave
comments: true
date: 2009-07-25 10:33:21+00:00
layout: post
link: http://www.atomodelmale.it/2009/07/25/pandemia-influenza-ah1n1-vera-epidemia-o-montatura-dei-media/
slug: pandemia-influenza-ah1n1-vera-epidemia-o-montatura-dei-media
title: 'Pandemia Influenza A\H1N1: vera epidemia o montatura dei media?'
wordpress_id: 5246
categories:
- Italia
- Medicina
- Salute
tags:
- Epidemia
- Europa
- Febbre Suina
- Influenza
- OMS
- Virus
---

Non è certo la prima volta che sulle pagine digitali dell'Atomo del Male si parla dell'**Influenza A/H1N1** (vedi **[Febbre suina. 60 morti in Messico, nessun pericolo per ora in Italia. Che cos’è e come si trasmette?](../../../../../2009/04/25/febbre-suina-60-morti-in-messico-nessun-pericolo-per-ora-in-italia-che-cose-e-come-si-trasmette/)** e **[Febbre suina, il grande inganno delle aziende farmaceutiche?](../../../../../2009/04/29/febbre-suina-il-grande-inganno-delle-aziende-farmaceutiche/)**).

Benché sia praticamente Agosto, faccia un caldo desertico e la gente pensi solo ad andare in vacanza per staccare un attimo la spina da impegni, lavoro e stress, giornali e tv continuano a puntare l'occhio di bue sul ritorno imminente della febbre suina!

**Influenzavirus A**

![180px-H1N1_influenza_virus](http://www.atomodelmale.it/wp-content/uploads/2009/07/180px-H1N1_influenza_virus.jpg)Ogni anno cambia, ci cinge con suo caldo abbraccio, facendoci passare a letto 3-4 notti di pura passione: una bella svedesona venuta a svernare nel Bel Paese?! NO! L'influenza!

Chi non conosce l'influenza? Chi non è mai rimasto inchiodato a letto con dolori alle ossa, mal di testa e tosse? Bene, confido che ognuno di voi abbia provato l'ebbrezza di un contagio da influenza e di conseguenza sia venuto a contatto con (rullo di tamburi) **l'influenzavirus**!!!

Dove sapere che **al simpatico parassita piace mascherarsi** ed è per questo che, benché il nostro sistema immunitario sia preparato per sostenere e respingere i virus "presi" l'anno precedente, si trovi invece completamente inerme davanti ai camuffamenti dei nuovi virus in circolazione; il sistema immunitario non sa come difendersi, noi ci becchiamo l'influenza.

Fin qui tutto nella norma, se l'influenzavirus non cambiasse (geneticamente) ogni anno, **si sarebbe già estinto da milioni di anni** - con nostra somma letizia - debellato dai nostri sistemi immunitari. Al contrario cambia di volta in volta, **contagia altre specie** oltre a quella umana e, ritornando all'uomo, diventa ancora più offensivo.

**Forse non tutti sanno che i virus influenzali non sono tutti uguali, e che sono distinguibili in 3 famiglie (o tipi): A, B e C**. Mentre gli ultimi due non destano preoccupazione per il basso grado di mutabilità e propagazione, il tipo A è il patogeno più violento che causa i sintomi peggiori.<!-- more -->

Dei virus A **si conoscono vari sottotipi, denominati HxNy** (con x da 1 a 16 e y da 1 a 9) in funzione delle **glicoproteine** che caratterizzano la loro superficie. Due delle più violete e recenti influenze che hanno colpito la popolazione mondiale sono state l'**H3N2** (conosciuta come "asiatica" del '57/'58) e la terribile "spagnola" (**N1H1**) di inizio secolo scorso.

In questi casi è sempre stato **il passaggio dagli animali all'uomo** del virus che ne ha generato una variante più potente. Chi non ricorda gli allarmismi e le conseguenze sul mercato del pollame dovuti al virus **H5N1** - la nostrana **aviaria**?

**Pandemia virale o mediatica?**

![Swine Flu](http://www.atomodelmale.it/wp-content/uploads/2009/07/Swine_Flu_by_Latuff2-150x150.jpg)Dopo la lezione di patologia spicciola di sopra, possiamo tornare all'influenza di cui tanto sentiamo parlare in questi giorni.

Come avrete capito, il nome "**febbre suina**" è stato affibbiato al ceppo virale proprio per la sua origine "porcina" - che per altro attacca con una certa regolarità le difese immunitarie dei maiali.

Il problema è nato col passaggio dal suino all'uomo**: un virus appartenente al ceppo suino (di tipo A) ha contagiato degli esseri umani che poi sono diventati vettori dell'infezione da uomo a uomo**.

![Influenza e Aziende Farmaceutiche](http://www.atomodelmale.it/wp-content/uploads/2009/07/Swine_Flu__s_Hidden_Agenda_C_by_Latuff2-300x154.jpg)Come già accaduto per altre patologie potenzialmente pandemiche, si è subito corsi ai ripari, cercando un **vaccino per il virus**.

In Italia il governo sta preparando una delle più grandi vaccinazioni di massa che il paese ricordi, prevedendo di vaccinare **il 40% della popolazione** - sempre meno di altri paesi più allarmisti come Gran Bretagna o Francia con una previsione del 70% o addirittura del 100% di vaccini.

**Su scala mondiale si **prevede la vaccinazione di **300-600 milioni di persone** - con grande gioia delle case farmaceutiche che producono il vaccino.

Tornando nel nostro piccolo, la vaccinazione non sarà obbligatoria, ma solo consigliata e soprattutto **gratuita** presso le ASL di competenza.

Il ministro del Welfare Maurizio Sacconi ha affermato:


<blockquote>_In Italia l’aumento di casi di nuova influenza A infatti è previsto, ma non desta particolare preoccupazione. **Questo nuovo virus è responsabile di una sintomatologia più leggera dell’influenza stagionale**. Inoltre è disponibile una rete di servizi di sanità pubblica in grado di condurre tempestive indagini sui casi sospetti e confermati, e per la ricerca dei contatti [...]._

_E’ stata rafforzata la rete di sorveglianza epidemiologica dell’influenza, la rete **[Influnet](http://www.iss.it/iflu/)**, per permettere la raccolta di informazioni e campioni virali, ai fini di un tempestivo riconoscimento dei casi di influenza e per la conseguente adozione di misure di sanità pubblica._

_[...] Sono state allertate, attraverso le Regioni, le strutture di ricovero in generale, e quelle specifiche per malattie infettive in particolare. Per essere pronte a gestire casi sospetti di influenza da nuovo virus. **Ogni allarmismo sulla nuova influenza è ingiustificato**, si deve mantenere alta la guardia nel monitoraggio, ma contemporaneamente mantenere una corretta lettura di ciò che sta accadendo._</blockquote>


Quindi non preoccupatevi troppo dell'influenza suina, rimanete informati e - solo se volete - andate a vaccinarvi senza nessun timore.
