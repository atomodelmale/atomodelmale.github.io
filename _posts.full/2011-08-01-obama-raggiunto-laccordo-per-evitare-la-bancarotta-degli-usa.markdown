---
author: Il Gorgonauta
comments: true
date: 2011-08-01 17:49:21+00:00
layout: post
link: http://www.atomodelmale.it/2011/08/01/obama-raggiunto-laccordo-per-evitare-la-bancarotta-degli-usa/
slug: obama-raggiunto-laccordo-per-evitare-la-bancarotta-degli-usa
title: Obama, raggiunto l'accordo per evitare la bancarotta degli Usa.
wordpress_id: 10040
categories:
- Economia
- Notizie
- Società
tags:
- Barack Obama
- Debito
- Usa
---

**[![](http://www.atomodelmale.it/wp-content/uploads/2008/11/barack-obama-236x300.jpg)](http://www.atomodelmale.it/wp-content/uploads/2008/11/barack-obama.jpg)14.194,76** miliardi di dollari. E' l'incredibile cifra record raggiunta dal debito pubblico americano. Gli **Stati Uniti **hanno tempo fino al 2 agosto 2011 per alzare il tetto massimo del debito, fissato per legge. Se questo non accadrà dal giorno successivo gli Usa potrebbero finire in **bancarotta**.

Il pericolo però, ad 1 giorno dal rischio default, sembra definitivamente allontanarsi. Dopo numerosi tentativi di raggiungere un **accordo** il presidente Obama ha annunciato infatti il raggiungimento di un compromesso tra democratici e repubblicani per evitare la bancarotta.

Il piano prevede innanzitutto l'innalzamento del tetto del debito pubblico, in modo tale che il tesoro americano possa emettere nuovi titoli pubblici e che non venga interrotto il regolare pagamento di stipendi, pensioni e cedole sui titoli di Stato.

Il rialzo del tetto del debito è previsto in 2 fasi. Una prima, immediata, prevede un amento del debito per un ammontare di 900 miliardi di dollari accompagnato da **tagli** alla spesa pubblica per 917 miliardi.



La seconda fase invece (per un ulteriore aumento del tetto del debito tra  i 1.100 e 1.500 miliardi) è invece condizionata a nuovi tagli di spesa per un totale equivalente all'aumento del debito. I nuovi tagli dovranno essere definiti da una commissione paritetica nominata dai quattro leader democratici e repubblicani di Camera e Senato e qualora la commissione non arrivi a un accordo in tempo utile, scatteranno tagli automatici suddivisi per il 50% sulle spese di difesa e per il 50% su spese sociali, incluso il Medicare (cioè l'assistenza sanitaria agli anziani).

Non è infine prevista l'introduzione di nuove **tasse**, così come richiesto dai repubblicani.

Il compromesso segna allo stesso tempo una mezza vittoria  e una mezza sconfitta per il presidente americano. Una mezza vittoria perché **Obama** riesce ad evitare una catastrofe economica per il proprio paese, una mezza sconfitta perché lo stesso vede naufragare quelle riforme sociali e quella politica economica faticosamente seguita nei mesi precedenti.
