---
author: thesave
comments: true
date: 2014-12-30 21:37:46+00:00
layout: post
link: http://www.atomodelmale.it/2014/12/30/telltale-game-of-thrones/
slug: telltale-game-of-thrones
title: Telltale Game of Thrones
wordpress_id: 15273
categories:
- Videogiochi
tags:
- Game of Thrones
---

Sperate di sopravvivere a Westeros? Assicuratevi che la vostra lingua sia più affilata della vostra spada.



## Ferro dal Ghiaccio



![Game-of-thrones-telltale](http://www.atomodelmale.it/wp-content/uploads/2014/12/Game-of-thrones-telltale-300x157.jpg)Uscito ad inizio Dicembre, Iron from Ice è il primo di sei episodi confezionati da Telltale sul franchise di Game of Thrones. Una risposta arguta, una "lisciata" di convenienza o il quieto silenzio, ad ogni battuta il giocatore avrà pochi secondi per decidere in che modo direzionare lo svolgimento della storia tramite i dialoghi che intratterrà con personaggi nuovi e conosciuti della saga di Martin.

Gli eventi di Iron from Ice seguono come conseguenza diretta del Red Wedding -- o Matrimonio Rosso -- della terza stagione della serie HBO. Protagonista del gioco è la Casa Forrester, famiglia leale agli Stark, caduta in disgrazia dopo il suddetto Matrimonio. Le vicende si dividono tra più luoghi e personaggi, seguendo le storie parallele di Mira ed Ethan Forrester e del giovane scudiero della famiglia Gared Tuttle.



Insieme ai nuovi protagonisti, vecchie conoscenze della serie come Cersei e Tyrion Lannister e Margaery Tyrell -- modellati sulle fattezze degli attori della serie tv che danno inoltre la voce alle loro controparti digitali.

![cersei](http://www.atomodelmale.it/wp-content/uploads/2014/12/cersei-300x186.jpg)La struttura degli episodi del gioco ricalca fedelmente quella delle puntate della serie tv, garantendo due buone ore di intrattenimento all'incedere di intrighi, assassinii e combattimenti. Difficile non appassionarsi ai protagonisti su schermo, dato che dalle decisioni del giocatore dipenderanno l'evoluzione della storia e le vite di alcuni dei sui personaggi.

Un primo episodio che non ha mancato di soddisfare l'esigente pubblico della serie cartacea e/o televisiva al quale seguiranno i restanti capitoli ogni uno o due mesi. Una formula vincente ben rodata da Telltale.

Winter has come! -- eh, è Dicembre...
