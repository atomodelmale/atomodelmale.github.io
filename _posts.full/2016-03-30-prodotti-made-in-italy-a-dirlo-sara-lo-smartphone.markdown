---
author: Il Gorgonauta
comments: true
date: 2016-03-30 22:17:55+00:00
layout: post
link: http://www.atomodelmale.it/2016/03/31/prodotti-made-in-italy-a-dirlo-sara-lo-smartphone/
slug: prodotti-made-in-italy-a-dirlo-sara-lo-smartphone
title: Prodotti made in Italy? A dirlo sarà lo smartphone
wordpress_id: 16635
categories:
- Ambiente
- Notizie
- Scienza
- Tech &amp; Hacks
- Telefonia
tags:
- Smartphone
---

![Made-In-Italy](http://www.atomodelmale.it/wp-content/uploads/2016/03/Made-In-Italy-300x225.jpg)Non solo prodotti alimentari. In futuro potremmo riconoscere anche un capo d'abbigliamento o un profumo come prodotto "made in Italy".

Questo perché ogni prodotto made in Italy potrà essere tracciato con un'etichetta da leggere via smartphone che ci dirà come è stato realizzato, dove è stata presa la materia prima, dove è stato fabbricato e da chi.


Il tutto è merito della proposta di legge sulla tracciabilità del made in Italy che punta a combattere la contraffazione, un fenomeno che ci costa oltre 5 miliardi l'anno. Il testo, approvato alla Camera con la sola astensione di M5S e senza voti contrari, ora passa al Senato e prevede l'introduzione di sistemi di tracciabilità mediante l'uso di codici non replicabili, finanziati grazie a degli appositi contributi.

La normativa mette a disposizione delle imprese, in particolare quelle di piccole e medie dimensioni, appositi contributi affinchè si dotino di nuovi sistemi di etichettatura e certificazione basati su QR-code che i consumatori potranno leggere comodamente con il loro smartphone.

I contributi potranno essere attribuiti a micro, piccole e medie imprese, a distretti produttivi, a forme aggregative di imprese, quali consorzi, anche in forma di società, a raggruppamenti temporanei di impresa, a contratti di rete, alle start-up innovative, nonché a imprese agricole e della pesca, fino ad una quota pari a 20 milioni di euro.
