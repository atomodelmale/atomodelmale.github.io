---
author: Radio Rebelde
comments: true
date: 2010-10-30 11:15:36+00:00
layout: post
link: http://www.atomodelmale.it/2010/10/30/addio-diritto-allo-studio/
slug: addio-diritto-allo-studio
title: Addio diritto allo studio?
wordpress_id: 8236
categories:
- Giovani
- Imola e Dintorni
- Istruzione
- Italia
- Società
tags:
- Borse di Studio
- Decreto
- Francia
- Gelmini
- Germania
---

![](http://www.atomodelmale.it/wp-content/uploads/2010/10/images.jpg)Il diritto allo studio universitario sembra destinato a scomparire nell’imminente futuro nel quasi assoluto silenzio generale.

I numeri non lasciano dubbi: il fondo che finanzia le borse di studio nel 2010 è pari a **96 milioni di euro**, ma nel 2011 sarà di **70 milioni di euro **circa: dopo un trend di risorse crescenti – quadruplicate dal 1998 al 2009 – si fa un balzo indietro di una dozzina di anni, a quando il Fondo ammontava a 77 milioni di euro. La vincita al Superenalotto mette a disposizione più risorse.

In Francia e Germania la politica a supporto degli studenti è invece presa sul serio. Su una popolazione di due milioni di studenti, circa mezzo milione beneficia di borsa di studio, per una spesa annua di **1 miliardo e 400 milioni di euro**, una cifra da capogiro. La mobilità studentesca è resa effettiva dalla disponibilità di posti letto, ed è noto che il costo dell’alloggio è quello che pesa di più nel budget di spesa degli studenti fuori sede. Nei due paesi cugini tra i **160 e i 180** **mila** studenti alloggiano in residenza universitaria, contro i **41 mila **dell’Italia. <!-- more -->



La più alta quota di studenti “casalinghi” che caratterizza il nostro Paese forse non è solo una questione di attaccamento alla famiglia. Se si introducesse un contributo alloggio, un aiuto monetario per l’affitto, come in Francia dove ne beneficiano 700 mila studenti, i supposti “bamboccioni” resterebbero tali?

È emblematico il caso del Piemonte, una delle poche realtà in Italia in cui avere diritto alla borsa ha sempre equivalso a riceverla, che ha ridotto lo stanziamento all’ente per il diritto allo studio da **25 milioni** di euro nel 2009 a **6 milioni** di briciole nel 2011 (ma prevede di destinarne cinque in più per i buoni scuola).

Addio diritto allo Studio? Finchè Scuola, Ricerca, Innovazione verranno considerate solo un costo, e non un investimento per il futuro, purtroppo sì.
