---
author: Il Gorgonauta
comments: true
date: 2009-04-02 13:00:36+00:00
layout: post
link: http://www.atomodelmale.it/2009/04/02/imola-il-3-aprile-inaugurazione-del-dea/
slug: imola-il-3-aprile-inaugurazione-del-dea
title: Imola, il 3 aprile inaugurazione del DEA.
wordpress_id: 4448
categories:
- Imola e Dintorni
- Salute
tags:
- Ospedale
---

![dea-imola](http://www.atomodelmale.it/wp-content/uploads/2009/04/dea-imola-300x183.jpg)Il 3 aprile non ci sarà più alcun rinvio : il nuovo **Dipartimento di Emergenza e Accettazione** dell_’Ospedale S. Maria della Scaletta_ verrà inaugurato (e parteciperanno ad esempio il sindaco Daniele Manca, l'ex primo cittadino Massimo Marchignoli e il presidente della regione Vasco Errani). Il giorno successivo, il 4 aprile, la struttura rimarrà aperta al pubblico dalle 10 alle 18 per consentire la visita di eventuali interessati, i quali saranno guidati da apposito personale lì presente.

L**'attivazione **del dipartimento e la sua effettiva entrata in funzione è invece prevista per le settimane successive (tempo previsto un mese e mezzo) con la prova prima dei macchinari e poi il trasferimento di pazienti e personale sanitario.

Il nuovo dipartimento rappresenta un** investimento **di quasi 19 milioni di euro che si propone l'utilizzo di tecnologie di ultima generazione, la razionalizzazione degli spazi e delle funzioni, l'introduzione di funzioni sanitarie innovative come l_’Area Critica_ ed infine un nuovo approccio al percorso del paziente e quindi all’utilizzo delle risorse umane necessarie per fornire un’assistenza appropriata.

<!-- more -->


Nei giorni precedenti è stato inviato a tutte le famiglie del circondario un **opuscolo** sulla nuova struttura, nella quale saranno ricavati gli spazi per  il nuovo pronto soccorso, la medicina d'urgenza, la terapia intensiva coronarica, la rianimazione ed ulteriori aree assistenziali a diversa intensità. Saranno ricavati 88 nuovi posti letto e presteranno servizio nella DEA 45 tra medici, infermieri e anestesisti.

Insomma tutto è pronto per la grande** festa **e anche grazie al contributo di diversi benefattori provenienti dalla realtà imolese il nuovo dipartimento ben presto vedrà entrare i suoi primi** pazienti**. Rimane l'aspetto viabilità ma da tempo è stato apprestato un nuovo parcheggio e un differente sistema di circolazione, con la costruzione di rotonde e marciapiedi. Sulla via Bel Poggio però "qualcosina" rimane** incompiuta **(un marciapiede e poi viene da chiedersi quale sarà  il destino dei cassonetti dei rifiuti): sistemarla non richiederebbe molta fatica...
