---
author: Il Gorgonauta
comments: true
date: 2017-07-29 15:35:52+00:00
layout: post
link: http://www.atomodelmale.it/2017/07/29/sky-da-ottobre-si-paghera-una-mensilita-in-piu/
slug: sky-da-ottobre-si-paghera-una-mensilita-in-piu
title: Sky, da ottobre si pagherà una mensilità in più
wordpress_id: 18319
categories:
- Informazione
- Notizie
- Televisione
tags:
- Sky
---

![](http://www.atomodelmale.it/wp-content/uploads/2008/12/sky-300x122.png)Dopo i rincari di autostrade, bollette, benzina, sigarette, chi ne ha più ne metta, una nuova stangata è in arrivo per chi è in possesso di un abbonamento sky.

Quel furbone del milionario Murdoch ha infatti ben pensato di passare alla fatturazione ogni quattro settimane, invece di mantenere quella mensile.

La misura entrerò in vigore dal 1 ottobre e comporterà per i clienti della pay tv il pagamento di 13 fatture l'anno (invece delle 12 attuali).


La variazione, come sottolineato dalla stessa sky, provocherà un "incremento del costo dell’abbonamento pari all’8,6% su base annua". In cambio di cosa? "In un contesto competitivo e in forte evoluzione, Sky introdurrà un modello di offerta commerciale già utilizzato da altri operatori in diversi settori", si giustifica l'azienda.

Sky quindi si allinea a quanto già fatto dalla compagnie telefoniche, che prevedono una fatturazione ogni 28 giorni.

Quello che appare ridicolo e che l'Agcom ha appena sanzionato le compagnie telefoniche per l'applicazione delle tariffe a 28 giorni, obbligandole a reintrodurre la fatturazione mensile per gli abbonamenti su rete fissa e internet.

Insomma l'Autorità per le garanzie nelle comunicazioni punisce quei cattivoni di Tim, Tre, Wind ecc ecc per le loro furberie ma non muove un dito contro Sky. Perchè? Misteri tutti italiani.
