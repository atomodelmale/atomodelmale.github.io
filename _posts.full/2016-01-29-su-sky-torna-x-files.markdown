---
author: Il Gorgonauta
comments: true
date: 2016-01-29 18:08:42+00:00
layout: post
link: http://www.atomodelmale.it/2016/01/29/su-sky-torna-x-files/
slug: su-sky-torna-x-files
title: Su Sky torna X-Files
wordpress_id: 16459
categories:
- Intrattenimento
- Serie e Programmi TV
---

![The_X-Files_miniserie](http://www.atomodelmale.it/wp-content/uploads/2016/01/The_X-Files_miniserie-300x169.jpg)Oltre 600mila spettatori in Italia, più di 16 milioni negli States. Il ritorno di Fox Mulder e Dana Scully sul piccolo schermo (sul canale Fox di Sky) non è passato certo inosservato.

I due ex agenti dell'Fbi, resi celebri dalla serie cult degli anni 90, X-Files, sono nuovamente coinvolti in indagini sul paranormale. Il tutto quando Mulder viene informato da un giornalista attivo su internet, Tad O'Malley, del caso riguardante una donna rapita dagli alieni, Sveta.


Se la coppia troverà o meno le risposte che sta cercando (sopratutto Mulder, imperterrito sostenitore dell'esistenza degli alieni) lo sapremo nei restanti quattro episodi, in onda ogni martedì alle 21 su Fox.

Mulder e Scully riappaiono in tv circa 14 anni dopo la conclusione della serie originale e a otto dal film X-Files: Voglio crederci. I due vivono nel presente, non sono più una coppia (il come e il perché dovrebbe essere svelato nel corso della mini stagione) e nulla si sa del loro figlio. Una serie di circostanze li riporta a indagare sugli X-Files. È Mulder a cercare Scully, o meglio, a chiedere il suo aiuto.

Come andrà a finire verrà svelato nelle prossime settimane. Nel frattempo gli alti ascolti registrati nelle prime due puntate fanno capire come la celebre serie originale e i suoi protagonisti siano rimasti nel cuore di tanti telespettatori in tutti questi anni.
