---
author: Il Gorgonauta
comments: true
date: 2009-02-04 21:30:22+00:00
layout: post
link: http://www.atomodelmale.it/2009/02/04/madagascar-2-via-dallisola/
slug: madagascar-2-via-dallisola
title: Madagascar 2, via dall'isola.
wordpress_id: 4014
categories:
- Ambiente
- Animali
- Animazione
- Cinema
- Natura
tags:
- Aereo
- Africa
- Leone
- New York
- Uomo
---

![madagascar2](http://www.atomodelmale.it/wp-content/uploads/2009/02/madagascar2-300x194.jpg)Li avevamo lasciati con Re Julian sull'isola del **Madagascar**. Ora invece **Alex, Marty, Gloria **e** Melman** sono pronti a tornare nella loro casa, a New York, confidando nelle abilità aviatorie dei loro compagni di fuga pinguini. Ma il mezzo sui si imbarcano i 4 animali, un vecchio aereo, non è certo dei migliori e il suo viaggio termina presto, ben prima di giungere in America. L'allegra combriccola infatti atterra (bruscamente) in una riserva africana ai pedi del Kilimangiaro: per tutti è l'inizio di una nuova **avventura**.

I  4 girovaghi si ritrovano così nuovamente in un contesto che non conoscono e che non considerano **casa**. Ma stavolta la riserva in cui finiscono si rivela un mondo più alla loro portata, dato che è popolato da loro simili e vecchie conoscenze famigliari, come scoprirà con sua grande sorpresa il leone Alex.

In questo secondo episodio lo scontro tra il preferire la giungla urbana a quella naturale lascia il posto a un approfondimento dei caratteri, dei desideri  e dei sentimenti dei 4 personaggi principali. Se la riscoperta del proprio **passato** e della** famiglia** da parte di Alex è il tema principale della pellicola, non manca la voglia di riprodursi da parte di Gloria o l'amore inconfessabile della giraffa Melman. Senza dimenticare la forza e l'importanza dell'unità e dell'**amicizia**, risorse da utilizzare a piene mani quando ci si trova in difficoltà.

<!-- more -->


I 4 nostri amici tuttavia non sono soli, come in passato infatti sono circondati da una folta schiera di** animali** buffi e molti divertenti, dallo strampalato **Re Julian** al noiosissimo Mordino, dall'ippopotamo Moto-Moto alle scimmie operaie/intellettuali con il pollice opponibile. Un mondo di bestie con l'uomo stavolta nel ruolo di intruso, disturbatore e pericoloso sabotatore della quiete "bestiale", che raramente appare all'interno della riserva (se non come turista) e poco centra con la raffigurazione di un continente ancora selvaggio e misterioso.![mada2](http://www.atomodelmale.it/wp-content/uploads/2009/02/mada2-300x167.jpg)

Nel rispetto di una tradizione ormai consolidata nel mondo dell'animazione, quella di avere uno o più elementi/personaggi comici insostituibili, ecco la "forzuta **vecchietta"** di New York, la quale ha un conto in sospeso con il "gattino cattivo" Alex (tanto da inscenare uno spettacolare incontro di boxe all'aria aperta) e gli onnipresenti **pinguini **(compaiono pure all'inizio del film), in grado di oscurare per genialità/pazzia pure il monarca lemure giunto nella savana.

In definiva un sequel più che apprezzabile e una pellicola più che godibile, che non delude le aspettative e in grado di assicurare più un'ora di sano divertimento e allegre, nonchè spensierate, risate.

Il Gorgonauta.
