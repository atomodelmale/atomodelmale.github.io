---
author: thesave
comments: true
date: 2015-06-29 21:21:12+00:00
layout: post
link: http://www.atomodelmale.it/2015/06/29/imparare-giocando-3-giochi-in-scatola-per-affinare-le-proprie-abilita-nella-vita-reale/
slug: imparare-giocando-3-giochi-in-scatola-per-affinare-le-proprie-abilita-nella-vita-reale
title: 'Imparare giocando: 3 giochi in scatola per affinare le proprie abilità nella
  vita reale'
wordpress_id: 15807
categories:
- giochi
tags:
- Giochi
---

Si sa che giocare è uno dei pilastri dello sviluppo del bambino ma, anche da adulti, il pregio del gioco è che ci permette affrontare situazioni che nella vita reale ci trovano spesso impreparati. Giocare non è solo passare il tempo in allegria, al contrario, se giocato col giusto coinvolgimento, un gioco permette di affinare le proprie abilità, che possono tornare utili nella vita di tutti i giorni.

Vediamo 3 giochi --- per novizi e non -- che contribuiranno ad rafforzare le vostre abilità divertendovi.



## Velocizzare i calcoli a mente --- Smash Up



![smash up](http://www.atomodelmale.it/wp-content/uploads/2015/06/smash-up-300x300.png)Fare calcoli a mente è un'abilità che sta passando di moda ma che può spesso tornare utile. Molti giochi hanno un lato matematico: calcolare punti vittoria, capire come funziona il sistema di punteggi durante la partita o semplicemente fare una stima della propria "situazione" rispetto agli altri.

Tra i tanti, Smash Up è un gioco di carte perfetto per imparare a fare rapidi calcoli a mente. I giocatori selezionano due mazzi di 20 carte che appartengono a diverse fazioni -- vampiri, maghi, zombie, etc. -- e contengono un misto tra azioni e scagnozzi -- minions. Si mescolano le 40 carte e si è già pronti a partire. Vince il primo a totalizzare 15 punti vittoria. Come li totalizzate? Sguinzagliando i vostri sgherri sulle "basi" da conquistare. Ogni base ha un punteggio chiamato "punto di rottura" e ogni minion ha assegnato un punteggio che, messo su una base, vi avvicinerà al punto di rottura. Le azioni sono invece carte "bonus" che vi permettono di mettere più minions nel vostro turno, moltiplicare o dividerne il valore, etc.

Imparare a "far di calcolo" è parte del gioco ma non diventa mai un peso, sopratutto grazie alla velocità e alla varietà data dalle molte fazioni disponibile e le possibili combinazione tra esse.





## Imparare a cooperare con gli altri --- Deserto Proibito



![deserto proibito](http://www.atomodelmale.it/wp-content/uploads/2015/06/deserto-proibito-300x300.png)Imparare a comunicare e riconoscere i punti di forza e di debolezza dei vostri colleghi/amici e un'abilità che pochi hanno ma che, in molti casi, può tornare utile. Negli ultimi anni sono usciti molti giochi cooperativi in cui i giocatori devono unire le forze per vincere.

In Deserto Proibito i giocatori vengono buttati nel bel mezzo del deserto: l'unica via di fuga sarà coordinarsi per ritrovare, sepolti nelle sabbie, i resti di un'antica nave voltante capace di portare al sicuro gli avventurieri. A "minacciare" la buona riuscita dell'impresa ci penseranno il caldo infernale del deserto e le opprimenti tempeste di sabbia che modificheranno costantemente la mappa di gioco e seppelliranno tutto quello che incontreranno sulla propria strada. Cooperazione e strategia saranno le vostre uniche armi per evitare di finire arrostiti.



## "Leggere" le persone --- The Resistance



![the resistance](http://www.atomodelmale.it/wp-content/uploads/2015/06/the-resistance-300x300.png)Altra abilità utile ma di difficile acquisizione è il saper "leggere" le persone. Capirne lo stato d'animo e le intenzioni permette di prevederne le azioni, intuire quando mentono e prendere i dovuti provvedimenti.

"The Resistance" è un gioco semplice e veloce che insegna a decifrare chi avete davanti. Il fulcro del gioco sono le identità segrete. Ogni giocatore appartiene ad una fazione: i membri del governo (corrotto) e quelli della resistenza. Obiettivo del governo è sabotare le missioni della resistenza. Dall'altro lato, i ribelli cercheranno di portare a termine le suddette missioni. Giocando tutti insieme e senza sapere le identità degli altri, i giocatori dovranno assemblare delle squadre di volontari, selezionati tra i giocatori, per completare le missioni. Starà ad ognuno dei giocatori "spostare" l'ago della bilancia verso la propria fazione, completando o facendo fallire le missioni, intuendo l'identità degli altri e rendendo difficile smascherare la propria.
