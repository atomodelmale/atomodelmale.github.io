---
author: Il Gorgonauta
comments: true
date: 2009-10-10 16:08:55+00:00
layout: post
link: http://www.atomodelmale.it/2009/10/10/barack-obama-nobel-per-la-pace/
slug: barack-obama-nobel-per-la-pace
title: Barack Obama, Nobel per la pace.
wordpress_id: 5778
tags:
- Barack Obama
- Dialogo
- Nobel
- Pace
- Premio
- Usa
---

![Barack Obama 3](http://www.atomodelmale.it/wp-content/uploads/2009/01/obamapresident-240x300.jpg)Nonostante il rinvio dell'incontro con il [Dalai Lama](http://www.atomodelmale.it/2009/10/07/e-obama-disse-sorry-dalai-lama-the-business-is-better/),** **il comitato nominato dal parlamento norvegese e responsabile dell'assegnazione del premio **Nobel** per la **Pace** ha indicato in **Barack Obama** il vincitore del prestigioso premio per l'anno 2009. Dato che lo stesso presidente americano non era tra i preferiti la notizia ha sorpreso il mondo e lo stesso Obama, tanto da far fiorire discussioni e polemiche sull'opportunità o meno di tale scelta.

Obama ha vinto per i suoi straordinari sforzi sia per rafforzare la diplomazia internazionale e la cooperazione tra i popoli sia per un mondo senza armi nucleari. Molti tuttavia hanno ritenuta **prematura** e discutibile la decisione dato che il presidente americano fino ad oggi ha ritenuti pochi risultati concreti.

Obama comunque fin dal giorno del suo insediamento nella casa Bianca ha fatto del** dialogo** con gli altri popoli (ed in particolare con il variopinto mondo islamico) un punto di forza e di **innovazione** del suo mandato, in considerazione sopratutto di come veniva invece affrontato il problema dal suo predecessore G. W. Bush.

<!-- more -->


Il presidente americano premiato quindi non tanto per aver ottenuto specifici risultati ma per la **speranza** di pace e fratellanza che lo stesso è stato in grado di trasmettere al mondo intero e per la sua volontà di non fare delle differenze religiose o razziali un ostacolo al dialogo tra i popoli. Senza dimenticare il suo impegno contro i cambiamenti climatici (anche qui un'inversione di rotta degli Usa rispetto al passato) e contro le armi nucleari e per la pace in Medio Oriente. Insomma più che altro un invito a proseguire, anche in futuro, per la coraggiosa strada intrapresa fino ad oggi.

Per quanti però non si sono trovati d'accordo con tale scelta rimangono perplessità e dubbi : sono state ritirate le truppe americane dall'Iraq ma non dall'Afghanistan mentre con l'Iran non è mai stata esclusa del tutto l'opzione militare per fermare il suo programma atomico. Ad Oslo insomma hanno esagerato e si sono fatti accecare dall'Obama-mania.

In ogni caso la speranza e l'impegno per un mondo migliore e più giusto è sufficiente per meritare un premio Nobel? Per Oslo evidentemente si e questo, forse, è sufficiente.
