---
author: thesave
comments: true
date: 2011-08-22 18:01:45+00:00
layout: post
link: http://www.atomodelmale.it/2011/08/22/geekaphone-trova-lo-smartphone-adatto-a-te/
slug: geekaphone-trova-lo-smartphone-adatto-a-te
title: Geekaphone, trova lo smartphone adatto a te
wordpress_id: 10091
categories:
- Tech &amp; Hacks
tags:
- Smartphone
---

Siamo nell’era del Post-PC, il muro che separava cellulari e computer si è** quasi completamente sgretolato**.

Se da una parte siamo sempre più fieri dei nostri cellulari che stanno diventando** via via più “smart”** – al contrario dei propri padroni – dall’altra assistiamo ad un processo di “sofisticazione” dei dispositivi mobili a cui solo i fratelloni “computer” ci avevano abituato.

RAM, Memoria di Massa, CPU, GPU sono tutti** termini “computeresi”** che da qualche anno sono entrati prepotentemente nelle recensioni e nelle caratteristiche da tenere sott’occhio nella valutazione di un dispositivo.

In aiuto di tutti quelli che, per mancanza di tempo o voglia, hanno necessità di un **consiglio da un “esperto”**, viene in soccorso il sito [geekaphone.com](http://geekaphone.com/).

**Geekaphone**

![](http://www.atomodelmale.it/wp-content/uploads/2011/08/geekaphone-300x146.jpg)Pur mantenendo un’interfaccia molto semplice e pulita, Geekaphone permettere di scegliere tra molte opzioni, senza scadere in inutili tecnicismi, ma andiamo con ordine.

Per il pigro “puro e duro” l’homepage del sito presenta 8 macro-profili “raccomandati” corrispondenti ad altrettante categorie di utenti:



	
  * **Audio Buff **– il patito della musica, che essa provenga dalla radio, da mp3 o da streaming

	
  * **Connected** – sempre connesso a internet, sfruttando al massimo reti WiFi, 3G e le nuovissime 4G

	
  * **Email** – il manager che fatto di mail e messaggini il proprio pane quotidiano

	
  * **Gamer** – il giocatore impenitente che non può stare senza i proprio giochi preferiti

	
  * **Photo Buff** – l’amante della fotografia, lui vuole una macchina fotografica che fa le chiamate

	
  * **Power User –** il nerd che vuole il massimo dal proprio dispositivo. È l’utente più esigente di tutti

	
  * **Social –** l’utente che vuole rimanere sempre connesso coi propri amici, sfruttando tutti i social network a disposizione

	
  * **Traveller –** il viaggiatore, a lui servono batterie di lunga durata e pesi ultra-leggeri


Oltre a queste utili categorie che permettono di orientarsi più facilmente verso un prodotto in base alle proprie esigenze, esiste **l’onnipresente menù di selezione** a cui è possibile accedere anche senza partite dalle categorie sopra descritte, ma semplicemente dichiarando il prezzo che siamo disposti a sborsare per portarci a casa il nuovo gioiellino.

Una volta selezionato, appare** il dispositivo raccomandato** dal sito e corrispondete al prezzo inserito, al quale vengono affiancati tutti gli apparecchi “alternativi”.

Per i più esigenti è possibile** raffinare ulteriormente la ricerca** aggiungendo le caratteristiche che il dispositivo deve possedere – tastiere hardware, connessioni varie, fotocamera frontale, ecc. – fino a trovare lo smartphone dei nostri sogni.
