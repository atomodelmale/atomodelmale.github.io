---
author: Il Gorgonauta
comments: true
date: 2007-11-04 16:15:07+00:00
layout: post
link: http://www.atomodelmale.it/2007/11/04/identikit-scarlett-johansson/
slug: identikit-scarlett-johansson
title: 'Identikit : Scarlett Johansson.'
wordpress_id: 862
categories:
- Cinema
tags:
- Scarlett Johansson
---

**Biografia.**

![](http://www.atomodelmale.it/wp-content/uploads/2008/10/scarlet-204x300.png) Nasce a New York City nel 1984 da Karsten Johansson, un architetto danese figlio del regista e sceneggiatore Ejner Johansson, e Melanie Sloan, statunitense, nata nel Bronx da famiglia ebraica polacca. Alla tenera età di tre anni **Scarlett** già sogna di diventare attrice, ma soltanto quattro anni dopo inizierà a rendersi conto che quello dell'interprete possa diventare più che un gioco, una vera professione, ed infatti inizia a prendere parte ai primi provini per spot televisivi, anche se i pubblicitari le preferiranno suo fratello, provocandole un forte senso di delusione.

In seguito sua madre capì che la sua bambina era davvero interessata a fare l'attrice nonostante la giovanissima età, e pertanto iniziò a portarla anche ai provini per le produzioni cinematografiche e teatrali, e ad otto anni Scarlett calca le scene insieme a _Ethan Hawke_ nella piece teatrale _Sofistry_.

Dal 1994 inizia ad apparire in piccoli ruoli in film come _Genitori cercasi_, _Appuntamento col ponte_ e _La giusta causa, _quindi comincia a farsi conoscere al pubblico con il suo ruolo di Amanda in _Manny & Lo_ ed infine si impone all'attenzione del pubblico internazionale con la sua interpretazione ne _L'uomo che sussurrava ai cavalli _di _Robert RedFord._

Nel 2000 recita in _Ghost World_, quindi ne _L'uomo che non c'era_, e nel 2002 - l'anno in cui consegue il diploma - è nel cast di _Arac Attack - Mostri a otto zampe_, ispirato alla fantascienza-horror degli anni '50. Il 2003 è l'anno della definitiva consacrazione: gira due film _**Lost in Translation** - L'amore tradotto_ e _La ragazza con l'orecchino di perla_, e grazie al suo ruolo nel film di Sofia Coppola (presentato in anteprima mondiale al Festival del cinema di Venezia) Scarlett ottiene un premio come miglior attrice emergente.

<!-- more -->


Nel 2004 è nei cast dei film _Una canzone per Bobby Long_, accanto a John Travolta, pellicola che la giovane Johansson desiderava interpretare da cinque anni; _Le seduttrici_ con _Helen Hunt_ e **In good company**. Da allora è sulla cresta dell'onda, tra gossip, campagne pubblicitarie (una per Louis Vuitton ed una per un profumo di Calvin Klein) e altri progetti cinematografici che la vedono diretta da registi del calibro di **Woody Allen** e Brian De Palma. Nel 2005 lavora proprio con Allen in **Match Point**, colpendo in particolar modo il regista che la sceglie anche per il suo film successivo, **Scoop** (2006), del quale è protagonista accanto allo stesso regista newyorchese e a Hugh Jackman.

Il successo la porta a ritmi di lavoro frenetici e completa nel solo 2006 quattro diversi progetti: oltre alla commedia di Allen, _The Black Dahlia_ di Brian De Palma, **The Prestige** di Christopher Nolan e **Diario di una tata** di Shari Springer Berman e Robert Pulcini di prossima uscita. Nel 2008 la vedremo in un altro film diretto da W.Allen (_Vicky Cristina Barcelona_) e vestire costumi cinquecenteschi (_The Other Boleyn Girl_).

**Commenti e curiosità.**![](http://www.atomodelmale.it/wp-content/uploads/2008/10/scarlet2-300x206.png)

Scarlett, nonostante la sua giovane età, è già una star di fama internazionale, ha recitato con grandi attori e registi e con W.Allen ha dato vita ad una collaborazione cinematografica che ha fruttato per il momento 2 film (più un terzo in uscita).

Tuttavia, nonostante i molti traguardi raggiunti, sul set non ha ancora potuto esprimersi al meglio. I suoi ruoli infatti si limitano a belle ragazze irresistibili (come in Match Point), oppure sono limitati e posti in secondo piano, oscurati da altri o da una trama narrativa che la sfiora appena (come in The Prestige).Insomma molto spesso si ha l'impressione che sia la sua bellezza la qualità cercata dai registi e non la sua capacità recitativa.

I ruoli da protagonista sono rari e tranne nei film _Scoop_ e in _Lost in Translation _Scarlett appare solo in un secondo momento oppure è la bella moglie o ragazza del protagonista di  turno. Riconosciamo cmq la sua spontaneità e naturalezza sul set, caratteristica molto piacevole. Riassumendo, data la sua età, il meglio ancora è da vedere e già nel suo prossimo film in uscita la Johansson potrà dimostrare le sue capacità.

E' stata doppiata da Ilaria Stagni (la voce di Bart Simpson per intenderci) in_ Match Point_ e _Scoop_ ed è stata ritenuta da Playboy la celebrità più sexy del pianeta.

**Filmografia**



	
  * Genitori cercasi (North)

	
  * La giusta causa (Just Cause)

	
  * Appuntamento col ponte (If Lucy Fell)

	
  * Manny Lo

	
  * Felicità rubata (Fall)

	
  * Mamma, ho preso il morbillo (Home Alone 3)

	
  * L'uomo che sussurava ai cavalli (The Horse Whisperer)

	
  * My Brother the Pig

	
  * L'uomo che non c'era (The Man Who Wasn't There)

	
  * Ghost World (Ghost World)

	
  * An American Rhapsody

	
  * Arac Attack - Mostri a otto zampe (Eight Legged Freaks)

	
  * Lost in Translation - L'amore tradotto (Lost in Translation)

	
  * La ragazza con l'orecchino di perla (Girl with a Pearl Earring)

	
  * Perfect Score (The Perfect Score)

	
  * Una canzone per Bobby Long (A Love Song for Bobby Long)

	
  * Le seduttrici (A Good Woman)

	
  * Spongebob - Il film (The SpongeBob SquarePants Movie) voce

	
  * In Good Company (In Good Company)

	
  * Match Point (Match Point)

	
  * The Island (The Island)

	
  * Scoop (Scoop)

	
  * Black Dahlia (The Black Dahlia)

	
  * The Prestige (The Prestige)

	
  * Diario di una tata (The Nanny Diaries)


[Fonte](http://it.wikipedia.org/wiki/Scarlett_Johansson).

Il Gorgonauta.
