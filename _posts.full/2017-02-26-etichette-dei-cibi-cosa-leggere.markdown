---
author: Radio Rebelde
comments: true
date: 2017-02-26 07:33:23+00:00
layout: post
link: http://www.atomodelmale.it/2017/02/26/etichette-dei-cibi-cosa-leggere/
slug: etichette-dei-cibi-cosa-leggere
title: 'Etichette dei cibi: cosa leggere'
wordpress_id: 17743
categories:
- Alimentazione
tags:
- Cibi
- Etichette
- Sostanze
---

[caption id="attachment_17744" align="alignleft" width="300"]![](http://www.atomodelmale.it/wp-content/uploads/2017/02/etichette-alimentari-ecco-come-decifrarle-e-non-farsi-ingannare-300x168.jpg) Person Reading Nutrition Label on Packaged Food[/caption]

Nell'era "basta che non contenga olio di palma", sempre meno gente gira la confezione per leggere con consapevolezza le etichette alimentari.

Ecco gli additivi che sarebbe meglio tenere d'occhio:

**Solfiti**

Attenzione se la concentrazioni è superiore a 10 mg/L, l’intolleranza ai solfiti può portare lievi malori, come vampate di calore, mal di testa e senso di pesantezza, perdita di peso e carenze vitaminiche, specie del gruppo B. In caso di allergia, invece, si possono sviluppare forme di orticaria, eczemi, riniti, diarrea e, nelle forme più gravi, attacchi di asma e crisi respiratorie gravi.

**Edulcoranti**

Sono quelle sostanze che sostituiscono lo zucchero poiché hanno meno calorie; non tutte però sarebbero innocue . Da tenere bene a mente l’aspartame (**E951**) che secondo la Fondazione Ramazzini di Bologna può avere effetti cancerogeni , l’acesulfame K (**E950**) e il sucralosio (**E955**).

**Coloranti**

Vengono utilizzati per rendere più belli e attraenti gli alimenti; prestare attenzione al giallo chinolina (**E104**) e il rosso allura (**E129**) accusato di provocare disturbi sul comportamento dei bambini. Da evitare anche il biossido di titanio (**E171**) e l'alluminio (**E173**), usati nei dolci.



**Conservanti**

Utilizzati per allungare la conservazione dei cibi: da evitare le carni fresche o insaccate che contengono il nitrato di potassio (**E252**), il nitrito di potassio (**E249**) e il nitrito di sodio (**E250**) poiché possono trasformarsi in sostanze cancerogene.

**Esaltatori di sapidità**

Il più utilizzato è il glutammato di sodio (**E621**), in genere viene aggiunto per camuffare la scarsa qualità dei cibi.

**Aromi**

Ne esistono più di 3000 ma nelle etichette c'è riportato solo se sono naturali o di sintesi.
