---
author: thesave
comments: true
date: 2011-04-30 10:18:14+00:00
layout: post
link: http://www.atomodelmale.it/2011/04/30/playstation-network-77-milioni-di-dati-rubati-e-non-sentirli/
slug: playstation-network-77-milioni-di-dati-rubati-e-non-sentirli
title: 'PlayStation Network: 77 milioni di dati rubati, e non sentirli'
wordpress_id: 9484
categories:
- Informazione
- Sicurezza
tags:
- Sony
---

![](http://www.atomodelmale.it/wp-content/uploads/2011/04/PSN-hacked-300x153.jpg)Avrete sicuramente sentito parlare del recente disastro del **PlayStation Network **(PSN): il** 20 aprile Sony** ha disattivato "in toto" il servizio online offerto dalla piattaforma di PSN a causa di un'**intrusione informatica **lasciando con un palmo di naso gli utenti che dipendono dai servizi  per: giocare (ai videogiochi che richiedono l'attivazione su internet), scaricare musica, vedere film e telefilm e giocare online in multi-player.

Tutto questo perché alcuni malintenzionati -- c'è chi ha puntato il dito, in torto, sull'hacker **GeoHot**, che recentemente ha avuto qualche "contenzioso" con la casa nipponica -- si sono introdotti nel sistema accedendo -- e potenzialmente rubandoli -- ai dati dei **77 milioni di utenti PSN **che nel sistema conservavano dati personali oltre a password e login.

Il totale shutdown della piattaforma da parte di Sony è un po' come "_chiudere la stalla dopo che i buoi sono scappati_", ma almeno va riconosciuta la presa di coscienza -- monetaria -- che il lasciare aperta qualche altra porta ai malintenzionati avrebbe potuto comportare.

Sony, dopo la chiusura e senza dare troppe spiegazioni sull'accaduto e sull'entità del danno, ha diramato un** comunicato ufficiale** agli utenti in cui li consiglia caldamente di **controllare eventuali traffici "insoliti" sulla proprie carte di credito**, pur affermando l'assoluta sicurezza del proprio sistema di cifratura dei codici -- commento personale: se è dello stesso livello di quello del network, ci sarà da ridere.

Commenti a parte, per tutti gli utenti del PSN sarebbe consigliato:



	
  1. **Controllate **se si è usata una **carta di credito **sul PSN, tenendone d'occhio i movimenti o eventualmente bloccandola (**non abboccate** ad eventuali email/messaggi/**comunicazioni fasulle** provenienti da Sony o qual-dir-si-voglia personaggio, che vi chiede di confermare numeri di carta o il codice di sicurezza);

	
  2. **Cambiate qualsiasi coppia di dati login/password **che è anche solo minimamente correlata a quelle usate per il PSN.


Come al solito utente avvisato... col beneplacito di mamma Sony.
