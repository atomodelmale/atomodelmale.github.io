---
author: Il Gorgonauta
comments: true
date: 2013-09-23 19:52:58+00:00
layout: post
link: http://www.atomodelmale.it/2013/09/23/prime-visioni-tutte-le-uscite-al-cinema-di-settembre-2013/
slug: prime-visioni-tutte-le-uscite-al-cinema-di-settembre-2013
title: Prime visioni, tutte le uscite al cinema di settembre 2013
wordpress_id: 13807
categories:
- Cinema
- Intrattenimento
- Prime Visioni
---

![THE-BLING-RING-Poster](http://www.atomodelmale.it/wp-content/uploads/2013/09/THE-BLING-RING-Poster-300x169.jpg)Sono un gruppo di ragazze talmente ossessionate dalla fama e dalla moda da entrare nelle case delle star hollywoodiane e derubarle. La storia, vera (i fatti sono accaduti tra il 2008 e il 2009), viene riproposta sul grande schermo da Sofia Coppola. Tra le vittime, Paris Hilton e Lindsay Lohan. La pellicola è **Bling Ring** (uscita prevista per giovedi), lo stesso nomignolo affibbiato dalla stampa alle piccole ladre.

Per chi ama altre emozioni ecco poi **Sotto Assedio - White House Down**, l'(ennesimo) film in cui la Casa Bianca viene messa a ferro e fuoco. Il protagonista è <del>Gerard Butler</del> Channing Tatum, che, da bravo eroe, salva il presidente Usa (Jamie Foxx) dalle grinfie di terribbili terroristi.

Ora un breve ripasso delle uscite del mese. I fan della Formula 1 potranno godersi **Rush**, il film che ripercorre l'epica lotta, in pista e non, tra il carismatico James Hunt e il metodico e geniale Niki Lauda.



Gli amanti dei film d'animazione potranno consolarsi con il seguito dei **Puffi**. Grande Puffo, Tontolone, Brontolone e Vanitoso si buttano in una nuova avventura, questa volta a Parigi. Ancora una volta è tutta colpa del nemico di sempre, il perfido Gargamella.

Vi manca la fantascienza? Per accontentarvi ecco **Gravity** e **Riddick**. Nel primo George Clooney e Sandra Bullock devono affrontare le insidie di una missione spaziale a bordo dello Shuttle. Quando la navetta esplode, i due si trovano, completamente soli, a fluttuare nello spazio. Nel secondo torna il celebre fuggiasco interpretato da Vin Diesel, tradito dalla sua stessa specie e lasciato a morire su un pianeta desolato.![ripd-poster](http://www.atomodelmale.it/wp-content/uploads/2013/09/ripd-poster-202x300.jpg)

Jeff Bridges e Ryan Reynolds sono invece due poliziotti. La coppia di piedi piatti non vive più fra noi ma viene spedita sulla terra dal Dipartimento Riposa in pace per aiutare e proteggere gli esseri viventi minacciati dalle creature che si rifiutano di trasmigrare pacificamente nell’aldilà. Con **R.I.P.D. - Poliziotti dall'aldilà** non si scherza.

Veniamo alle commedie, **Come ti spaccio la famiglia** e **Comic Movie**. Che ci fanno un trafficante di droga, una spogliarellista e due teenager in vacanza in camper in Messico? Chiedetelo a Jennifer Aniston. Comic Movie è invece una stravagante commedia corale con il più grande cast mai visto in un solo film, suddivisa in 10 episodi. Qualche nome? Emma Stone, Elizabeth Banks, Halle Berry, Naomi Watts, Kristen Bell, Gerard Butler, Richard Gere ...


In conclusione, come tradizione, l'elenco completo delle uscite


**5 settembre**. Il mondo di Arthur Newman / Angelo Bianco - Il ragioniere della mafia / L'Intrepido / Riddick / Comic movie / Evangelion: 1.0 You Are (Not) Alone / Evangelion: 2.0 You Can (Not) Advance / Habi, la extranjera / La religiosa / One Direction: This Is Us;

**12 settembre**. Il potere dei soldi / Come ti spaccio la famiglia / Percy Jackson e gli dei dell'Olimpo - Il mare dei mostri / L'ultimo imperatore (versione 3D)  / L'arbitro / Che strano chiamarsi Federico - Scola racconta Fellini / Una fragile armonia / Un mondo in pericolo / Mood Indigo - La schiuma dei giorni / R.I.P.D. - Poliziotti dall'aldilà / The Spirit of '45;

**19 settembre**. Rush / L'altro lato /  Puffi 2 / Gravity / Il futuro / The Grandmaster / Paul Mccartney & Wings - Rockshow / Miss Violence / You're Next / Un piano perfetto / Sacro GRA / Teorema Venezia / Via Castellana Bandiera;

**26 settembre**. La fine del mondo / 1 / Anger of the Dead / Il delitto perfetto (versione 3D) / Evangelion 3.0 You Can (Not) Redo / Oscure presenze / Sarebbe stato facile / Lo sconosciuto del lago / Sarebbe stato facile / Redemption – Identita’ Nascoste / Vado a scuola / Universitari - Molto più che amici / Sotto Assedio - White House Down


e il trailer a caso del mese



