---
author: Radio Rebelde
comments: true
date: 2009-02-25 11:04:32+00:00
layout: post
link: http://www.atomodelmale.it/2009/02/25/decreto-anti-stupri-e-ronde-serviranno-a-qualcosa/
slug: decreto-anti-stupri-e-ronde-serviranno-a-qualcosa
title: Decreto Anti-Stupri e Ronde. Serviranno a qualcosa?
wordpress_id: 4148
categories:
- Italia
- Legge
- Sicurezza
- Società
tags:
- City Angels
- Decreto
- Ronde
- Stupro
---

E' stato approvato lo scorso 20 febbraio, il decreto anti-stupri. Ecco i punti essenziali:

![](http://www.atomodelmale.it/wp-content/uploads/2009/02/ronde01g.jpg)



	
  * Carcere obbligatorio e divieto dei domiciliari per gli stupratori e ergastolo in caso di omicidio della vittima

	
  * assistenza legale gratuita per la persona offesa

	
  * centri anti-violenza

	
  * norme contro lo stalking (lo stalking avviene quando un individuo viene perseguitato da un'altro, in genere di sesso opposto, procurando stati di ansia e paura tali da comprometterne il normale svolgimento della quotidianità)

	
  * estensione dai 2 ai 6 mesi della permanenza degli immigrati nei Centri di identificazione e espulsione

	
  * ronde in città, non armate, sotto il controllo del prefetto formate da cittadini ed «ex agenti di polizia, dei carabinieri e delle forze armate»


<!-- more -->


Riguardo ai primi 5 punti, sono sostanzialmente d'accordo; in particolare ritengo giustissimo vietare i domiciliari agli stupratori. Basti pensare al ragazzo accusato di aver abusato di una ragazza durante la festa di Capodanno "Amore ’09" a Roma sono stati concessi gli arresti domiciliari, per buona condotta.Per quanto riguarda le ronde la loro efficacia sarà da dimostrare e a riguardo sono molto pessimista.

Quello delle ronde non è un fenomeno omogeneo. Si va dai pensionati con block notes di Firenze, agli studenti-vigilanti di Bologna; dagli storici e apartitici City Angels lombardi, alle ronde targate Carroccio e alle ronde rosa romane.

"_Non solo le ronde sono una maldestra surroga alla mancanza di turn over tra le forze dell'ordine_ - sostiene Enzo Letizia, segretario dell'Associazione nazionale funzionari di polizia - _ma costituiscono un rischio reale di politicizzazione della sicurezza. Le ronde_ - prosegue - _sono permeabili all'infiltrazione di organizzazioni criminali, come mafia e camorra e possono nascondere tra le loro fila delle squadracce di esaltati pericolosi"_

La soluzione ad un problema così grave, però, è molto più profonda e complicata; ronde e simili possono essere un palliativo ma senza politiche vere di integrazione a partire dai bambini, dubito che questo problema troverà soluzioni.
