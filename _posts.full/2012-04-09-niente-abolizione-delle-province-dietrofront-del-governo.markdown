---
author: Radio Rebelde
comments: true
date: 2012-04-09 08:15:14+00:00
layout: post
link: http://www.atomodelmale.it/2012/04/09/niente-abolizione-delle-province-dietrofront-del-governo/
slug: niente-abolizione-delle-province-dietrofront-del-governo
title: Niente Abolizione delle Province. Dietrofront del Governo.
wordpress_id: 11449
categories:
- Governo
- Politica
tags:
- '2012'
- Abolizione
- Province
---

[![](http://www.atomodelmale.it/wp-content/uploads/2012/04/Province-247x300.jpg)](http://www.atomodelmale.it/wp-content/uploads/2012/04/Province.jpg)L**'abolizione delle province** doveva essere uno dei pilastri del Governo Monti ma a quanto pare le lobby dei partiti sono troppo forti da sconfiggere; quindi addio abolizione delle province, si va verso una rimodulazione con l'elezione in secondo grado per Consigli provinciali e presidente della Provincia.

In pratica saranno i sindaci ed i consiglieri comunali ad eleggere la squadra amministrativa provinciale, in questo modo, secondo il Governo, ci sarà un risparimio di **120 milioni di euro per le casse stata**li e ben** 199 milioni di euro** per quelle provinciali.

Peccato che l'abolizione totale delle province avrebbe portato un risparmio di **10,6 miliardi di euro** per le casse dello Stato.

Il ddl ha fatto scontenti tutti sia chi voleva abolire le province sia le Province stesse.


Dura la prima reazione dell**'Upi** (Unione Province Italiane) che ha definito "un pasticcio" il ddl: "Abbiamo provato a spiegare al Governo che a pagarne le conseguenze saranno i cittadini, privati della possibilità di scegliere chi eleggere ad amministrare le comunità - ha sostenuto sul sito ufficiale dell'Upi il presidente Giuseppe Castiglione - con questo disegno di legge non sarà possibile assicurare alle Province governi stabili, in grado di programmare politiche di intervento e di investimenti di lunga durata. Un nuovo esercito di nominati dalla politica, che non dovranno rispondere a nessuno, se non alle lobby locali, prenderà il posto degli eletti".

Critico anche il presidente della provincia di Roma** Zingaretti** : "Sono anni che si parla di eliminare o limitare gli enti di secondo livello e non solo non si fa nulla, ma addirittura si teorizza che trasformando in questo modo le Province esse funzioneranno meglio. Per cortesia evitiamo poi di parlare di risparmi: la spesa pubblica aumenterà e sicuramente diminuiranno e di molto la trasparenza e l'efficacia nel Governo dei territori. La riforma dunque è davvero stravagante"_._
