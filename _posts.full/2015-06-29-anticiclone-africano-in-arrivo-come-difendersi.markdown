---
author: Il Gorgonauta
comments: true
date: 2015-06-29 13:00:18+00:00
layout: post
link: http://www.atomodelmale.it/2015/06/29/anticiclone-africano-in-arrivo-come-difendersi/
slug: anticiclone-africano-in-arrivo-come-difendersi
title: Anticiclone africano in arrivo, come difendersi
wordpress_id: 15801
categories:
- Ambiente
- Italia
- Notizie
tags:
- Clima
- Sole
---

![sole caldo](http://www.atomodelmale.it/wp-content/uploads/2012/06/sole-caldo-2-300x221.jpg)Sarà una settimana bollente, non solo per i mercati di mezza Europa. Sull'Italia è arrivato l'anticiclone africano, che assicurerà temperature ben oltre i 30 gradi almeno fino al 6 luglio. Nei giorni successivi sono invece previste piogge e temporali, mentre le temperature si dovrebbero abbassare di qualche grado.

Il caldo si farà sentire su tutta la penisola con picchi di 34/35 gradi e in particolare su Valpadana, Toscana, Lazio e Sardegna. Non saranno risparmiati i fondovalle alpini. Sulle Alpi si toccheranno i 29-30 gradi a quota 1000 metri i primi giorni di luglio. Andrà leggermente meglio lungo le coste, specie adriatiche e ioniche, dove si potrebbe registrare qualche grado in meno ma il clima potrà farsi afoso. Afa in aumento anche nelle grandi città del nord, e non solo, soprattutto nelle ore serali con temperature percepite ben superiori ai 30 gradi.


**Come difendersi**. I consigli per far fronte all'ondata di caldo sono sempre gli stessi: bere molta acqua, magiare frutta e verdura ed evitare l'esposizione al sole nelle ore più calde della giornata. Per risparmiare acqua bastano alcuni semplici provvedimenti come innaffiare la sera o la mattina, preferire la doccia al bagno nella vasca e non sprecare l'acqua se non strettamente necessario (ad esempio pulendo l'auto).

E mentre l'afa comincia a farsi sentire in città, non manca chi ha già preso provvedimenti: a Genova è stato attivato un numero verde disponibile ogni giorno mentre a Torino sono stati potenziati i servizi per gli anziani.
