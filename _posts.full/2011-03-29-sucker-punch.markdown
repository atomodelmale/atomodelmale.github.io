---
author: thesave
comments: true
date: 2011-03-29 17:55:30+00:00
layout: post
link: http://www.atomodelmale.it/2011/03/29/sucker-punch/
slug: sucker-punch
title: Sucker Punch
wordpress_id: 9321
categories:
- Azione
- Drammatico
tags:
- Fumetto
- Zack Snyder
---

**La piccola Baby Doll**

![](http://www.atomodelmale.it/wp-content/uploads/2011/03/SuckerPunch5.jpg)

**Baby Doll **(Emily Browning)** ha 20 anni**, la **madre**, morta in misteriose circostanze, lascia l'**intera eredità** alle due figlie, suscitando l'ira del **patrigno**.

Ubriaco e in cerca di vendetta, una sera l'orco si dirige verso le piccole, cercando di **abusare **della povera Baby Doll che si difende come può, scacciandolo dalla propria camera.

Il bruto ripiega **sulla sorella minore**, che si divincola e scappa nello sgabuzzino. Sentendone le urla, Baby esce dalla propria camera, **afferra la pistola** del patrigno e gli intima di lasciar stare sua sorella. Nella foga del momento, **spara **inavvertitamente un colpo che, di rimbalzo, **colpisce la sorella**, uccidendola.

Sfruttando la situazione a suo favore e con lo scopo **d'insabbiare **tutta **la vicenda**, il patrigno porta Baby Doll al **Lennox House**, un **ospedale psichiatrico **dove, corrompendo il direttore del reparto femminile -- tale Blue Jones -- , assicura alla piccola un biglietto di sola andata per il paradiso dei folli: una **lobotomia**, che la trasformerà in un vegetale per il resto della vita.

**Il sogno nel sogno**

![](http://www.atomodelmale.it/wp-content/uploads/2011/03/SuckerPunch3-300x139.jpg)Quello riportato sopra è l'incipit -- a mio avviso un po' frettoloso -- della storia raccontata da **Zack Snyder**, che per la  prima volta porta sul grande schermo una **storia propria **-- dopo le eccellenti trasposizioni di 300 e Watchman.

Il resto della vicenda verrà narrato come un **racconto onirico**, parallelo alla realtà, che Baby Doll vive all'interno del manicomio, nei **5 giorni prima** del proprio intervento di lobotomia.

In questa **sotto-realtà** **ogni personaggio della vita reale è trasposto nel micro-mondo** costituito da un **bordello d'alto bordo **in cui le ragazze ricoverate sono le prostitute/ballerine, la direttrice dell'istituto la Maîtresse e Blue il direttore e proprietario.

![](http://www.atomodelmale.it/wp-content/uploads/2011/03/SuckerPunch2-300x200.jpg)In questa realtà "alternativa" Baby Doll è un'orfana portata alla casa chiusa da un prete -- il patrigno -- perché un facoltoso cliente -- il **giocatore**, che rappresenta il lobotomista dell'ospedale -- possa prenderne la verginità, facendo guadagnare a Blue un mare di quattrini.

Baby Doll fa così la conoscenza delle altre ragazze, nonché compagne di viaggio: **Amber**, **Rocket**, **Blondie **e **Sweet Pea**.

Quando la Maîtresse chiede a Baby Doll di **ballare per la prima volta**, sentendo la musica fluire attraverso di essa, si scatena **un'incredibile reazione **dentro di lei, che la porta all'interno di un "**sogno nel sogno**" in cui un uomo anziano -- **the Wiseman** -- la guida, fornendole le armi -- **katana **e **pistola** -- che le permetteranno di** sconfiggere i propri demoni**.

Da questo punto in poi il quintetto di ragazze, grazie all'irresistibile danza di Baby,** cercherà di scappare** dalle grinfie di Blue, entrando anch'esse nel "sogno nel sogno" di Baby dove, dotate di armamenti illimitati, lotteranno contro orde di pre-nazisti meccanizzati, orchi, draghi, samurai giganti e robot per raggiungere l'obiettivo dato di volta in volta dal Wiseman.

**Girl Power**

![](http://www.atomodelmale.it/wp-content/uploads/2011/03/SuckerPunch4-300x199.jpg)

Dopo la prova "men only" di 300, Snyder **ribalta completamente gli equilibri**,** **confezionando un'avventura "**girls only**", in cui le giovani ragazze del manicomio/bordello dovranno farsi valere per raggiungere l'agognata libertà a suon si sensualità e pallottole.

Largo quindi a** tonnella****te di piombo** -- che però non farà scorrere nemmeno una goccia di sangue -- in **un misto tra il videogioco ed il manga **in cui tutto è lecito, da sorvolare con un **B-25** un castello assediato da orchi a devastare con armi automatiche le trincee della prima guerra mondiale.

La commistione tra reale, immaginifico ed immaginario è palpabile, così come la scelta di un'azione più "femminile" che preferisce veder uscire vapore dalle ferite dei cattivoni che "tanto sono già morti". Insomma, **una versione forse un po' troppo censurata **per il tenore della storia, ma che, proprio per questo, sarà** accessibile anche ad un pubblico più giovane**.

![](http://www.atomodelmale.it/wp-content/uploads/2011/03/SuckerPunch1-300x125.jpg)Ottime le ambientazioni, in particolar modo quelle del sogno nel sogno dove -- inception docet -- **le leggi della fisica sembrano piegarsi al volere delle damigelle armate**.

Di prim'ordine ed azzeccatissimo anche il** reparto musicale**, con pezzi eterogenei e sempre pronti a dare manforte alle immagini sullo schermo -- per l'occasione la Browning canta una cover di Sweet Dream.

Ciliegina sulla torta: le **frasi epiche del Wiseman**, una su tutte:


<blockquote>"Non firmate mai a parole un assegno che non potete coprire col culo!"</blockquote>


**BLAM!
**
