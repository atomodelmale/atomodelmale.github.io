---
author: Il Gorgonauta
comments: true
date: 2009-01-09 21:37:55+00:00
layout: post
link: http://www.atomodelmale.it/2009/01/09/il-cosmo-sul-como/
slug: il-cosmo-sul-como
title: Il cosmo sul comò.
wordpress_id: 3780
categories:
- Blog
tags:
- Comicità
- Episodi
- Personaggi
---

2 anni dopo la versione cinematografica di _Anplagghed_ **Aldo, Giovanni e Giacomo** o meglio Aldo Baglio, Giovanni Storti e Giacomo Poretti tornano al cinema con la loro ultima fatica : _Il cosmo sul comò_. La pellicola, a episodi, ha come protagonisti i 3 comici, in ruoli e situazioni diverse (tranne la prima e la quarta storiella in qualche modo tra loro collegate).![cosmo](http://www.atomodelmale.it/wp-content/uploads/2009/01/cosmo.jpg)

Tutto ha inizio quando Pin e Puk (Aldo e Giacomo) si recano dal maestro orientale Tsu'Nam (Giovanni) per apprendere i suoi insegnamenti. Ed infatti appena quest'ultimo colpisce il_ sacro gong_ cominciano le varie storie, piene di possibili "lezioni di vita".

Nel primo episodio, "_Milano beach_",  il trio si appresta ad andare in vacanza, ma un imprevisto impedirà ai 3 amici di raggiungere l'agognato odiato  luogo delle vacanze. In risalto Giovanni, nel ruolo di viaggiatore puntiglioso e  "precisino", e Aldo che, distratto e un pò tonto, con una valigia rompe una freccia della macchina del primo.

Nel secondo (forse il migliore), _"L'autobus del peccato"_, Giacomo è il prete di una piccola chiesetta di provincia, Giovanni è il suo sagrestano mentre Aldo un concittadino, innamorato pazzo di una commessa del luogo ma incapace di esprimere i propri sentimenti. La chiesa purtroppo cade a pezzi e per sistemarla occorrerebbero molti soldi, di cui ovviamente il religioso non dispone. Ma come si dice _Il signore agisce per vie imperscrutabili_...

<!-- more -->


Nel terzo,_ "Falsi prigionieri"_, i 3 comici sono personaggi di vari quadri che occupano intere pareti di un edificio. Con loro grande sorpresa scopriranno di potersi trasferire da un dipinto all'altro. Infine  nel quarto " _Temperatura basale_", Giacomo e consorte si ritrovano ad avere difficoltà nel concepire e pur di riuscirci provano qualsiasi rimedio. E quando ormai sventola bandiera bianca la sorpresa è in agguato..

Anche questa volta, così come in passato, Aldo Giovanni e Giacomo promettono e riescono a far divertire, con battute e sketch , accompagnati da tanti visi noti come Angela Finocchairo, Raul Cremona e Victoria Cabello. Una buona pellicola ma anche un modo per passare in allegria un ora e più del proprio tempo.

Il Gorgonauta.
