---
author: Il Gorgonauta
comments: true
date: 2009-10-27 23:03:08+00:00
layout: post
link: http://www.atomodelmale.it/2009/10/28/cellulari-arriva-il-caricabatteria-universale/
slug: cellulari-arriva-il-caricabatteria-universale
title: Cellulari, arriva il caricabatteria universale.
wordpress_id: 5876
categories:
- Ambiente
- Inquinamento
- Tech &amp; Hacks
- Telefonia
- Terra
tags:
- Caricabatteria
- Cellulari
- ONU
- Spreco
---

![caricabatterie](http://www.atomodelmale.it/wp-content/uploads/2009/10/caricabatterie.jpg)Nelle nostre tasche e borse si trovano quasi sempre uno o più **cellulari**, accompagnati nelle nostre case dai relativi manuali di istruzioni e...**caricabatterie**. Ogni telefono infatti per ricaricarsi utilizza un cavo che presenta in una delle 2 estremità una presa di corrente e nell'altra un ingresso di diversa forma a seconda del modello di cellulare in uso.

Entro i prossimi 3 anni (in Europa già dal 2010) invece tutti i cellulari potrebbero  possedere lo stesso tipo di caricabatteria. L'Agenzia Onu per le telecomunicazioni ha infatti ufficializzato il nuovo dispositivo dopo il via libera dell'UE e dei principali produttori.

Il **caricabatteria universale** utilizzerà la tecnologia **micro USB**, adottando un cavo con ingresso micro usb da attaccare al cellulare. L'adozione di questo dispositivo comporterà diversi vantaggi, primo fra tutti quello di ridurre i tipi di caricabatteria in circolazione (attualmente ogni cellulare ha il suo modello).

<!-- more -->


Ma anche  i **produttori,** i **consumatori** e la** natura** avranno i loro benefici. Mentre i primi avranno minori costi di produzione, i secondi, oltre ad un minore prezzo degli apparecchi telefonici, potranno utilizzare altri caricabatterie per ricaricare il proprio cellulare (in futuro ad es anche quello dell'amico/a). L'ambiente vedrà ridotto l'inquinamento e il numero dei rifiuti prodotti e la nuova tecnologia comporterà un maggior risparmio energetico, essendo più efficiente.

Ogni anno in questo modo non si dovranno smaltire tonnellate di caricabatterie ormai inservibili e inutili con un evidente vantaggio anche per l'atmosfera grazie all'emissione di una minor quantità di gas serra.

In futuro così i nuovi cellulari non conterranno all'interno delle loro confezioni il caricabatteria, già in possesso degli acquirenti grazie a precedenti acquisti o in vendita in qualsiasi negozio di elettronica.
