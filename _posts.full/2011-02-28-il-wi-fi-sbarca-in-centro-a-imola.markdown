---
author: Il Gorgonauta
comments: true
date: 2011-02-28 07:00:12+00:00
layout: post
link: http://www.atomodelmale.it/2011/02/28/il-wi-fi-sbarca-in-centro-a-imola/
slug: il-wi-fi-sbarca-in-centro-a-imola
title: Il Wi-fi sbarca in centro a Imola.
wordpress_id: 9142
categories:
- Imola e Dintorni
- Notizie
tags:
- WiFi
---

**[![](http://www.atomodelmale.it/wp-content/uploads/2010/10/WiFi.jpg)](http://www.atomodelmale.it/wp-content/uploads/2010/10/WiFi.jpg)Connessione internet **gratuita e a disposizione di tutti i cittadini. Un'utopia? No una realtà. Almeno a **Imola**, a partire dall'inizio della prossima estate.

Il progetto, in pratica la copertura **wi-fi** di gran parte del centro storico della città, dovrebbe diventare presto realtà grazie al **contributo** della Fondazione Cassa di risparmio di Imola (contributo pari a ben 37.000 euro) e all'impegno di alcuni concittadini, come l'assessore all’Informatica ed E-Government Andrea Bondi.

Della copertura internet del centro di Imola si parla fin dal **2008 **e il nuovo progetto dovrebbe ricalcare proprio quello già preparato alcuni anni or sono, a partire dalle vie che saranno coperte da segnale.

La mappa dettagliata di quest'ultime è ancora riservata ma molto probabilmente l'area coperta dal segnale wireless comprenderà almeno la biblioteca comunale, la zona della Rocca e buona parte del **centro storico**, piazza Matteotti compresa.

Le modalità di accesso al servizio sono ancora in fase di elaborazione, per il momento si sa solo che l’accesso sarà gratuito, anche se a tempo e gestito direttamente dal Comune. Con tanto di sistemi di identificazione obbligatori per l’utente, con possibile registrazione, ma con la volontà di rendere la connessione la più disponibile possibile.



L’inizio dei lavori è previsto tra la fine di marzo e i primi di aprile poi, tempo due mesi, il servizio dovrebbe entrare in funzione ed essere pienamente disponibile. Se così fosse Imola diventerebbe, dal punto di vista dell'innovazione e dell'informatizzazione, una città all'avanguardia. Cosa che in Italia, ai nostri tempi, non è affatto da buttare.

Buone notizie inoltre anche sul versante delle connessione veloce nelle frazioni del circondario imolese, frazioni "dimenticate" dai più importanti gestori visto il loro scarso ritorno economico. Per gli abitanti di Zello, Casola Canina, Ponticelli, Fabbrica, Pieve Sant’Andrea, parte di Casalfiumanese e Spazzate Sassatelli rimane valida l'opzione Wistar,  una connessione Adsl senza fili a pagamento.
