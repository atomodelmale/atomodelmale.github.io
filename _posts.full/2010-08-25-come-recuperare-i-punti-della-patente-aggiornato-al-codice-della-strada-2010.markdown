---
author: thesave
comments: true
date: 2010-08-25 14:03:40+00:00
layout: post
link: http://www.atomodelmale.it/2010/08/25/come-recuperare-i-punti-della-patente-aggiornato-al-codice-della-strada-2010/
slug: come-recuperare-i-punti-della-patente-aggiornato-al-codice-della-strada-2010
title: Come recuperare i punti della patente (aggiornato al Codice della Strada 2010)
wordpress_id: 7867
categories:
- Legge
tags:
- Codice
- Multa
- Patente
- Punti
- Strade
---

Con grande felicità da parte di grandi e piccini lo stato italiano ha scelto il week-end di **ferragosto **per “regalare” ai propri cittadini il **[nuovo Codice della Strada](http://www.atomodelmale.it/2010/05/09/nuovo-codice-della-strada-2010-ecco-le-principali-novita-dalla-patente-a-ore-alla-multa-a-rate/)**.

Dopo l’entrata in vigore del nuovo Codice, cos'è cambiato riguardo al **recupero dei punti della patente**?

**I premi per i buoni …**

![](http://www.atomodelmale.it/wp-content/uploads/2010/08/1up.jpg)Iniziamo dalle belle notizie, per tutti i guidatori perbene e osservanti delle regole – ma anche per chi ha commesso infrazioni che non comportino la decurtazione dei punti – è stato ripreso ed aggiornato il **sistema di premiazione**: durante **i primi 3 anni** passati senza commettere infrazioni verrà **aggiunto 1 punto all’anno**, che andrà a sommarsi al riaccredito di **2 punti** **per ogni biennio** passato senza contravvenzioni.

Il massimale raggiungibile è quindi di **30 punti** (20 base + 10 bonus maturabili).<!-- more -->

**… e le ammende per i cattivi**

![](http://www.atomodelmale.it/wp-content/uploads/2010/08/Velox-300x227.jpg)Per tutti coloro che, nolenti o volenti, **hanno trasgredito** alle norme del Codice ed hanno visto recapitarsi a casa una sanzione, con relativa riduzione del punteggio, si presentano vari scenari.

Innanzitutto rimane invariata la normativa sul **recupero automatico **dei 20 punti **dopo 2 anni** passati senza ulteriori decurtazioni, quindi se siete stati sfortunati – in dolo o colpa – vi basta fare i bravi per un biennio e un colpo di spugna cancellerà tutto.

Diversa è la questione nel caso di **reiterata trasgressione** del codice: il conducente sanzionato che, dopo aver perso **5 punti**, commette, nello stesso anno, **altre due violazioni dello stesso punteggio** (che corrispondono a  -15 punti in un anno), dovrà **risostenere un esame**.

Rimane invece invariato il **metodo di recupero dei punti frequentando corsi d’aggiornamento**, che comportano il **reintegro di 6 punti**.

![](http://www.atomodelmale.it/wp-content/uploads/2010/08/no-alcohol-300x300.jpg)E’ importante sottolineare **l’inasprimento delle pene** riservate agli automobilisti – peste li colga! – colti alla guida in stato di **ebbrezza** o **sotto effetto di droghe**. Per loro il peso delle contravvenzioni è stato raddoppiato.

Ricordo infine che per tutti i **neo-patentati** – cioè quelli con meno di 3 anni di patente alle spalle – rimane invariato il **raddoppio delle sanzioni** – già presente nel Codice precedente --, al quale va ad aggiungersi **l’azzeramento della percentuale di alcool** assumibile.

Recupero dei punti a parte, ricordatevi che **contravvenzioni e rilevamenti** non vengono applicati con un intento punitivo, ma **preventivo**: rispettare il Codice della Strada non è un obbligo, ma una necessità.
