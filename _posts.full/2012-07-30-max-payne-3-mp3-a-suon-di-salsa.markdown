---
author: thesave
comments: true
date: 2012-07-30 22:23:18+00:00
layout: post
link: http://www.atomodelmale.it/2012/07/31/max-payne-3-mp3-a-suon-di-salsa/
slug: max-payne-3-mp3-a-suon-di-salsa
title: Max Payne 3 - MP3 a suon di salsa
wordpress_id: 11859
categories:
- Videogiochi
tags:
- Armi
- Brasile
- Droga
- Max Payne
---

![](http://www.atomodelmale.it/wp-content/uploads/2012/07/Max-Payne-33-212x300.jpg)Ci siamo, dopo due lustri trascorsi in fiduciosa attesa, il **Detective Payne** torna a fare capolino sui nostri desktop.

Il Dolore sarà sempre al Massimo?

**Ehi, E' Max Payne!**

[Max Payne](http://www.atomodelmale.it/2008/12/21/max-payne-a-man-with-nothing-to-loose/) ritorna con un nuovo capitolo e una nuova pagina della propria vita, al timone il team di **Rockstar Vancouver** e grande assenteista Sam Lake -- la mente letteraria dietro i primi due capitoli.

Dalle norrene atmosfere della periferia di New York il caro Max, consegnato il distintivo della DEA, finisce a** San Paolo del Brasile**, con la promessa di un lavoro semplice e pulito come guardia del corpo privata della facoltosa famiglia **Branco.**

Ovviamente la trama non poteva limitarsi all'happy ending dopo i primi 15 minuti e ben presto Max si ritroverà, suo malgrado, invischiato in una storia di **soldi, droga** e **potere**, in cui cercherà di ricomporre i pezzi della propria vita, il tutto contornato di **proiettili** ed in più l'aggiunta di una guarnitura d'imprecazioni in **castigliano.**
![](http://www.atomodelmale.it/wp-content/uploads/2012/07/Max-Payne-32-300x182.jpg)

Insieme al fido **Raùl** -- machit'hamaivisto?! -- **Passos,** Max dovrà fare da balia ai propri vezzosi datori di lavoro, finendo per combattere tra le strette vie della **favela** contro una gang brasiliana -- il **Comando Sombra** -- e perfino **l'UFE** (la famosa unità anti-droga d'elite carioca).

**Máximo de Dor**

Andiamo subito al sodo della questione: che ne è stato del **Max Payne originale?**

Ok, Rockstar non è Remedy, cambio di software house, di ambiente e di dinamiche, tutto ammodernato e calibrato per soddisfare i palati di PCisti e Consolari di ogni sesso ed età, ma, ripeto, che ne è stato del vecchio, **logoro, malconcio, satirico** e **grottesco** Max Payne? Dove sono finite le** sequenze hard-boiled** che hanno contribuito a creare un icona storica del videoludo?

![](http://www.atomodelmale.it/wp-content/uploads/2012/07/Max-Payne-31-300x168.jpg)Non si sa. Che sia l'età, le troppe delusioni, la dipendenza da alcool e pillole, fatto sta che **il Max del terzo capitolo ha poco a che fare con il protagonista delle storie precedenti**. E non è solo questione di dialoghi o location, è la trama, vero e proprio marchio di fabbrica della saga, a mancare di piglio.Senza più nulla da perdere -- questa volta per davvero -- Max (e noi con lui) si trascina tra sparatorie ed esplosioni,** inseguendo una fantomatica giustizia** che, in ultimo, funge da mero collante tra un livello ed il successivo.
Tutto da buttare?
Fortunatamente no. Il gioco è un** "tripla A" a tutti gli effetti** con ambientazioni, musiche e scelte di gameplay ricercate ed azzeccate, il tutto basato su un motore di gioco robusto e scalabile -- anche se forse dalla grafica un po' troppo "brilloccosa" per il miei gusti -- ed una trama nel complesso interessante -- al pari di altri titoli usciti di recente.
Il problema è che gli sceneggiatori, pur cercando di far evolvere il personaggio di Max,** finiscono per darne una descrizione superficiale e pressapochista**, lontana anni luce dalla personalissima caratterizzazione ai cui il pubblico era stato abiutato.
Per concludere, un gioco tecnicamente riuscito, con un gameplay accattivante -- il bullet-time c'è, in versione aggiornata e corretta -- ed** una trama "à la Rockstar".**

Peccato per le atmosfere noir a cui i titoli precedenti ci avevano abituato, un po' meno di GTA e un po' più di Sam Lake non avrebbero guastato.

Al prossimo capitolo, Max.
