---
author: Il Gorgonauta
comments: true
date: 2014-09-15 14:04:17+00:00
layout: post
link: http://www.atomodelmale.it/2014/09/15/prime-visioni-tutte-le-uscite-al-cinema-di-settembre-2014/
slug: prime-visioni-tutte-le-uscite-al-cinema-di-settembre-2014
title: Prime visioni, tutte le uscite al cinema di settembre 2014
wordpress_id: 14920
categories:
- Prime Visioni
---

![ninja-turtle](http://www.atomodelmale.it/wp-content/uploads/2014/09/ninja-turtle-300x190.jpg)Leonardo, Raffaello, Donatello e Michelangelo. Sono le **Tartarughe ninja**, conosciute ai più per gli omonimi fumetti e la serie televisiva trasmessa in Italia alla fine degli anni 80. Il 18 settembre i quattro tornano sul grande schermo, accompagnati dalla bellissima Megan Fox, nel ruolo della coraggiosa giornalista April. Le tartarughe dovranno salvare New York, colpita da un improvviso black out. Dietro l'oscurità si nasconde Shredder e il suo diabolico Clan del Piede con lo scopo di assumere il controllo della città.

La settimana successiva è il turno di **Lucy**. Scarlett Johansson è una donna coinvolta casualmente in un losco traffico di droga, ma quando diventa capace di usare tutte le potenzialità del cervello umano si trasforma in un'implacabile macchina. Una vera problema per i suoi aguzzini dato che Lucy ha tutta l'intenzione di vendicarsi per le violenze subite.

Rimanendo in tema, ecco **Bastardi in divisa**. Due amici, raggiunta la soglia dei 30 anni, si chiedono cosa hanno combinato di buono fino a quel momento. Una sera si recano a una festa in costume vestiti da poliziotti e vedendo l'effetto della divisa sulla gente decidono di continuare a travestirsi anche nei giorni successivi. I due finti poliziotti sono Jake Johnson e Damon Wayans Jr., alias Nick e Coach nella serie televisiva _New Girl_.


Si conclude con **Maze Runner - il labirinto**, adattamento cinematografico del romanzo _Il labirinto_, scritto da James Dashner, primo capitolo di una trilogia. Thomas si sveglia intrappolato in un enorme labirinto insieme ad un altro gruppo di ragazzi, ma non ha alcuna memoria del mondo esterno se non per degli strani sogni su un organizzazione misteriosa conosciuta come W.C.K.D. Il ragazzo però non ha intenzione di rimanere a vita imprigionato nella struttura e decide di fuggire, costi quel che costi.

![sex tape](http://www.atomodelmale.it/wp-content/uploads/2014/09/sex-tape-209x300.jpg)Per chi si è lasciato sfuggire le prime settimane ecco un veloce ripasso: Stallone & C tornano sul grande schermo con **Mercenari 3** mentre un bestseller internazionale fa la sua comparsa al cinema. Si tratta di **Colpa delle stelle**, racconto di due ragazzi, entrambi malati di cancro, che vivono una travolgente storia d'amore. Sull'onda delle immagini private delle star finite in rete, **Sex Tape - Finiti in rete** propone la storia di una coppia sposata che, per rinvigorire il proprio rapporto, decide di registrare un video hot, in cui sperimentare, in una maratona di tre ore, tutte le posizioni di The Joy of Sex. L’idea sembra brillante, l’unico problema è che il filmato sparisce e i due devono imbarcarsi in una folle corsa per recuperarlo, prima che finisca nelle mani sbagliate e diventi di pubblico dominio.



E in conclusione, come tradizione, l'elenco completo delle uscite



**4 settembre**. I mercenari 3 - The Expendables / Winx club: il mistero degli abissi / Arance e martello / Comportamenti molto... cattivi! / Belluscone - Una storia siciliana / Colpa delle stelle / I nostri ragazzi / Walking on sunshine;

**12 settembre**. The look of silence / La zuppa del demonio / Barbecue / Everyday Rebellion / Necropolis - La città dei morti / Frances Ha / Si alza il vento / Senza nessuna pietà / The director / Sex Tape - Finiti in rete / Vinodentro / Le due Vie del Destino - The Railway Man / The Giver - il mondo di Jones;

**18 settembre**. Resta anche domani / La preda perfetta - A Walk Among the Tombstones / Anime nere / Tartarughe Ninja / L'Ape Maia - Il film / Se chiudo gli occhi non sono più qui / Jimi: All Is By My Side / St. Vincent / Mary's Land - Terra Di Maria / La nostra terra / Un ragazzo d'oro;

**25 settembre**. Party Girl / La buca / The protector 2/ L'incredibile storia di Winter il delfino 2 / Barbie e il regno segreto / ritorno al futuro parte III / Bastardi in divisa / Pasolini / Italy in a Day - Un giorno da italiani / Joe / Posh / Lucy / Maze Runner - Il labirinto Pongo il cane milionario.



e il trailer a caso del mese




