---
author: wildboar
comments: true
date: 2017-09-15 16:55:30+00:00
layout: post
link: http://www.atomodelmale.it/2017/09/15/lultimo-tuffo-di-cassini-su-saturno/
slug: lultimo-tuffo-di-cassini-su-saturno
title: L'ultimo tuffo di Cassini su Saturno
wordpress_id: 18491
categories:
- Notizie
- Scienza
tags:
- cassini
- gran finale
- Saturno
---

Dopo più di 20 anni passati nello spazio la sonda Cassini sta per suicidarsi.

È infatti partito il conto alla rovescia: il 15 settembre la sonda scenderà in picchiata verso Saturno vaporizzandosi nell'atmosfera. Cassini per più di 17 anni ha studiato da vicino i suoi anelli e dallo scorso aprile ci ha fatto emozionare con voli radenti e tuffi, inviando informazioni preziosissime a Terra.

Ora per lei è arrivata la fine, il ["Grand Finale"](http://www.ilmessaggero.it/tecnologia/scienza/cassini_sonda_saturno-3232970.html), come lo hanno battezzato i tecnici della Nasa. Un'uscita di scena gloriosa per una missione eccezionale, che ha alzato l'asticella delle missioni spaziali con i suoi voli intorno al gigante gassoso e i suoi satelliti.

A venti anni esatti dal lancio, Cassini si "suiciderà" con un ultimo tuffo, deciso a causa del'esaurimento del propellente che le serve per lavorare, e per evitare che la sonda vaghi nello spazio e posso contaminare i satelliti come Encelado con batteri portati dalla erra.

![](http://www.atomodelmale.it/wp-content/uploads/2017/09/spazio_notizia-2-300x300.jpg)

Succederà tutto in appena tre minuti. [Secondo i calcoli della Nasa ](http://tech.everyeye.it/notizie/l-ultimo-tuffo-cassini-link-alla-diretta-della-distruzione-della-sonda-304649.html)Cassini entrerà nell'atmosfera di Saturno 1.915 chilometri sopra le nubi dell'emisfero rivolto al sole, circa dieci gradi sopra l'equatore. Sfrecciando a una velocità di 113.000 chilometri all'ora, più di 30 al secondo.

[Sballottato qua e là](https://www.nasa.gov/mission_pages/cassini/main/index.html), dovrà usare tutta la sua potenza per continuare a comunicare con la Terra. Alla fine però, Cassini inizierà a ruotare con una serie di capriole interminabili. Sarà quello il momento in cui il suo segnale verso la Terra si interromperà:1.500 chilometri sopra le nubi di Saturno.

"[Trenta secondi dopo l'attrito con l'atmosfera comincerà a smembrarlo e in due minuti di lui non rimarrà più nulla. Bruciato come una stella cadente nel cielo opaco di Saturno.](http://www.repubblica.it/scienze/2017/09/14/news/l_ultimo_tuffo_di_cassini_fine_della_missione_sparira_tra_le_nubi_di_saturno-175502676/)"
