---
author: thesave
comments: true
date: 2011-05-11 14:29:37+00:00
layout: post
link: http://www.atomodelmale.it/2011/05/11/onavo-lapp-per-risparmiare-sulle-connessioni-mobile/
slug: onavo-lapp-per-risparmiare-sulle-connessioni-mobile
title: Onavo, l'app per risparmiare sulle connessioni mobile
wordpress_id: 9562
categories:
- Internet
- Telefonia
tags:
- Android
- Banda Larga
- Iphone
---

Era inevitabile: con la massificazione di smartphone, tablet e qualsiasi altra chincaglieria portatile, gli utenti sono diventati sempre più affamati di **connessioni wireless mobili** (UMTS, EDGE, 3G, ovviamente non WiFi); dall’altra parte della barricata ci sono gli operatori di settore (TIM, WIND e Vodafone in primis) che, altrettanto inevitabilmente, ne approfittano a piene mani.

**Stretta la banda, larga la via…**

![](http://www.atomodelmale.it/wp-content/uploads/2011/05/onavo-privacy.jpg)In un mondo sempre più mobile, dinamico e dove la maggior parte dei contenuti e delle conversazioni avviene su Internet, è **palese la necessità** di un unico, fondamentale elemento: la **connettività**, che a sua volta è declinata, nei termini di quantità e qualità, in funzione della **banda** messa a disposizione da chi fornisce servizi mobili.

Per chiarire, non intendo la necessità di una “banda larga”, cioè di una connessione abbastanza ampia da permettermi di scaricare musica e filmati in fretta, ma al contrario della **disponibilità** **economica** di avere una connessione mobile che permetta di fruire dei servizi messi a disposizione.

Mi spiego meglio.

Benché esistano già **piani tariffari** offerti dai principali – ma anche dai secondari – operatori telefonici, questi sono **ben** **lungi** dal rassomigliare alla cara vecchia **connessione** **ADSL** **“a forfait”** di casa.

La differenza? Semplice, una connessione forfetaria prevede il pagamento di un **importo fisso mensile** (bimestrale, trimestrale, ecc…) per avere una **connessione attiva 24/7** ad una certa velocità (7 o 20 Mbits di norma).

Al contrario, **benché tecnologia ed economia lo permettano**, **nessun operatore mobile** italiano ha ancora proposto un **piano tariffario a forfait** per le connessioni** internet mobile**, a oggi si possono scegliere solo **tariffazioni a “peso”** – in base ai byte scaricati – o **a tempo**.

Un bel freno nel morso dello sviluppo tecnologico mobile.

**Onavo ti da una mano**

![](http://www.atomodelmale.it/wp-content/uploads/2011/05/Onavo-screen-200x300.png)Aspettando speranzosi l’arrivo di piani di internet mobile forfetari da parte degli operatori, viene in nostro soccorso una nuova applicazione **per iPhone ed iPad (3G):** **Onavo**.

Il principio di base è semplicissimo: Onavo non fa altro che **mettersi tra noi ed il sito** che c’interessa visitare, **comprimendo i dati** e permettendoci di **risparmiare** **byte** **e** (indirettamente) **tempo**.

Quando accediamo ad Internet attraverso i nostri iDevice, Onavo realizza una **connessione con i propri server**, attraverso i quali passerà il nostro traffico che, sia in andata che in ritorno verrà compresso, col risultato di permettere una **visualizzazione** dei contenuti **più veloce**, con una **minore quantità di byte scaricati**.

![](http://www.atomodelmale.it/wp-content/uploads/2011/05/Onavo-app-200x300.jpg)

Onavo – l’omonima società dietro al servizio – afferma che il proprio gioiellino possa arrivare a comprimere il nostro traffico **fino** **alla** “fantasmagorica” **percentuale** **del 80%**. Calcolatrice alla mano, se per un’ora di connessione passata tra pagine web ed una lunga scorrazzata su Facebook avremmo un peso complessivo, in byte scaricati, di** 10MB**, tramite Onavo potremmo arrivare a doverne scaricare **solo 2 di quei 10**, grazie alla compressione.

Purtroppo al momento Onavo è dispobile gratuitamente solo per iPhone ed iPad, ma i progettisti dell’applicazione stanno lavorando sia ad **una versione per Android**, sia al **supporto** per i **servizi di VoIP** (come Skype) e di **streaming video** (come YouTube).

Benché il servizio sia realizzato tramite una VPN (criptata) con relativo certificato, non ho personalmente – smentitemi se sbaglio – individuato alcun riferimento a **“come” i dati **che facciamo transitare sui server di Onavo **siano trattati** (ripeto, benché criptati): se li tengono? Li buttano? Onavo ci fa ricerche di mercato? Non si sa.

Ad ogni modo l’applicazione rimane un ottimo strumento per **velocizzare** e **rendere** **un po’ più economiche** le nostre connessioni mobili a Internet, i cui risparmi sono **monitorabili** dal pannello di Onavo, che riporta l’uso, la compressione e le percentuali di byte salvati.


