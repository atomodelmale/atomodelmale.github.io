---
author: Il Gorgonauta
comments: true
date: 2008-10-13 20:58:39+00:00
layout: post
link: http://www.atomodelmale.it/2008/10/13/castel-del-rio-sagra-del-marrone/
slug: castel-del-rio-sagra-del-marrone
title: 'Castel del Rio : Sagra del Marrone.'
wordpress_id: 2523
categories:
- Imola e Dintorni
- Notizie
tags:
- Appennino
- Castagno
- Castel Del Rio
- Marrone
- Sagra
---

[![](http://www.atomodelmale.it/wp-content/uploads/2008/10/castagni-300x237.jpg)](http://www.atomodelmale.it/wp-content/uploads/2008/10/castagni.jpg)Dal 4 al 26 ottobre a **Castel del Rio**, piccolo comune di montagna situato a poca distanza da Imola, è in scena la **Sagra del Marrone**, festa paesana giunta quest'anno alla 53° edizione (è infatti iniziata nel lontano 1946). Ogni domenica (oramai ne sono rimaste solo 2 utili) occhi puntati sul **marrone**, il frutto dei castagni situati e coltivati nel nostro appennino.

Da sempre il **Castagno** ha fornito sostentamento alle popolazioni locali, procurando pane (dai suoi frutti si può ottenere la farina), miele, legname, funghi. Come prodotto tipico ricordiamo poi il _castagnaccio, _dolce a base di farina di castagne, zucchero, pinoli, uvetta e altri ingredienti.

A Castel del Rio, nella piazza principale del paese, le prossime 2 domeniche sarà possibile visitare sia numerosi stand gastronomici (e quindi acquistare e gustare le loro prelibatezze) sia bancarelle e negozi. In questa modo ci viene offerta anche la possibilità di passeggiare per la piccola cittadina, famosa per la sua rocca, per il suo ponte medievale (ponte Alidosi) e per il suo Museo della Guerra (nel 1944-45 la città venne coinvolta nel secondo conflitto mondiale).


Non solo gastronomia (aperti anche ristoranti e cantine che offriranno menù a base di prodotti locali) ma anche il mercato dei marroni, mostre, convegni tecnici e conferenze. Martedì 21 ottobre alle ore 20.00 si terrà poi un concorso culinario tra gli abitanti della città.

Insomma un piacevole e affascinante viaggio tra storia, tradizione, cultura e cucina, aperto e a disposizioni di tutti.

Il Gorgonauta.
