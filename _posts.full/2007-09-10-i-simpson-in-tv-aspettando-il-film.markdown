---
author: Il Gorgonauta
comments: true
date: 2007-09-10 10:53:27+00:00
layout: post
link: http://www.atomodelmale.it/2007/09/10/i-simpson-in-tv-aspettando-il-film/
slug: i-simpson-in-tv-aspettando-il-film
title: I Simpson in tv, aspettando il film.
wordpress_id: 815
categories:
- Blog
- Cinema
- Televisione
tags:
- Simpson
---

**I Simpson**, in grande stile, ritornano in tv. Stasera, infatti, Italia 1 trasmetterà 5 episodi, 4 della 18°serie (mai trasmessa) e 1 della 16°serie, tutti inediti In Italia e dedicati a Homer e alla sua famiglia. A partire dalle 21.00 e fino alle 23.15 il canale televisivo si colorerà di giallo.

Questo è l'ordine degli episodi e il loro orario :



	
  * _21.00 Piccolo grande amore._

	
  * _21.30 Vita da star._

	
  * _22.00 Come eravamo a Springfield_

	
  * _22.25 Simpson session._

	
  * _22.50 Nascerà una stellina._


<!-- more -->


Non volendo rovinare la curiosità darò solo un assaggio di quello che aspetta il telespettatore. Ad esempio![](http://www.atomodelmale.it/wp-content/uploads/2008/10/pthe-simpsons-homer-d-oh-posters-221x300.jpg) nel primo episodio Bart incontrerà l'amore, arrivando addirittura a sposarsi. Nell'ultimo invece, l'unico che appartiene alla 16°serie, Lisa si iscriverà ad un concorso canoro per bambini, ma come al solito, Homer rischierà di rovinare tutto. Da segnalare, come doppiatrice, la cantante italiana Giorgia, che presterà la sua voce a un personaggio nel corso dell'episodio. E per chi non si accontenta, dal 10 al 14 settembre, sempre sullo stesso canale, saranno trasmesse repliche di episodi delle serie precedenti, selezionati tra quelli che hanno al loro interno celebrità americane disegnate dallo stesso Matt Groening. E dallo stesso mese ritornerà la programmazione pomeridiana. Un ritorno gradito e sopratutto inedito (in Italia la programmazione simpsoniana è stata alquanto irregolare con innumerevoli repliche) che però lascia dubbi su una possibile mossa pubblicitaria per lanciare il film che uscirà tra pochi giorni, il 17 settembre.

A proposito, **la pellicola** ha raggiunto un incasso globale di quasi 500 milioni di dollari (per la precisione 468,700,000 $) senza contare che Italia e  Giappone sono ancora in attesa della sua uscita. L'attesa aumenta così come la voglia di saperne di più. La trama è facilmente reperibile in Internet ma non voglio rovinare a nessuno la sorpresa e perciò mantengo il silenzio. Come direbbe Homer... 


**D'oh!!**



Il Gorgonauta._
_

