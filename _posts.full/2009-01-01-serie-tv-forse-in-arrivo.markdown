---
author: Il Gorgonauta
comments: true
date: 2009-01-01 21:14:31+00:00
layout: post
link: http://www.atomodelmale.it/2009/01/01/serie-tv-forse-in-arrivo/
slug: serie-tv-forse-in-arrivo
title: Serie tv (forse) in arrivo..
wordpress_id: 3671
categories:
- Italia
- Serie e Programmi TV
- Televisione
tags:
- '2009'
---

Quali saranno le ** serie tv** di questi primi mesi del 2009? Dato che esse rappresentano oggi uno dei pochi prodotti ancora godibili della nostra televisione magari potrebbe essere interessante offrire qualche anticipazione in proposito.

Innanzitutto a partire dal 4 gennaio in prima serata su Canale 5 andranno in onda, 2 per sera, gli ultimi 4 episodi della quarta e i primi 10 della quinta stagione di **Dr. House**. Preparatevi quindi al ritorno del cinico medico e della sua nuova squadra con ancora tanti pazienti da curare e salvare.![gossip-girl](http://www.atomodelmale.it/wp-content/uploads/2009/01/gossip-girl-300x228.jpg)

Italia 1 invece a partire dal 7 e 8 gennaio (sempre con la stessa formula di 2 episodi per sera) trasmetterà dalle 21.10  l'inedito **Gosspi Girl**, avventure e storie di un gruppo di giovani ragazzi residenti nell'Upper East Side di Manhattan, alla sua prima stagione (a lato, i protagonisti). E dalla settimana successiva la serie occuperà stabilmente il giovedì sera.

Fine invece delle trasmissioni per **Bionic Woman** e **Terminator**, tolti dalla programmazione. Riappare però** CSI**, **Miami **e **Scena del crimine**. Il primo, con la sesta stagione, dal 14 gennaio il mercoledì sera, il secondo solo a febbraio con gli episodi inediti dell'ottava. E su Raitre ecco la quarta stagione di **Medium**, ogni giovedì dall'8 di gennaio alle 21.10.

<!-- more -->


Anno nuovo ma solita minestra? Forse Si,  forse No, ma se già la serie tv Dr. House , una delle più popolari, viene trasmessa a pezzi (inizialmente solo parte della 5 stagione, e il resto?) la risposta appare scontata. Ecco quindi serie televisive che scompaiono misteriosamente, si bloccano a metà o vengono interrotte o posticipate, magari per sostituirle con un bel reality, un film trasmesso per la 40 esima volta o repliche di un altro telefilm. Senza dimenticare l'assurda trovata di mettere i primi episodi in prima serata e i restanti in seconda, ad orari complicati (se non proibitivi),  oppure quella di mettere una puntata vecchia e una nuova insieme.

Eppure non mi sembra così assurdo immaginare che tra le possibili cause dei bassi ascolti di una serie (motivo della sua "scomparsa") sia ricompresa  anche una **programmazione schizofrenica ed irrazionale**, dove la possibilità di vedere il telefilm verrà uccisa da orari impossibili per qualsiasi studente, lavoratore o persona che si debba svegliare presto. I super luminari dei piani alti della televisione potranno mai arrivare a tanto?

Ma forse chiedere un pò di buon senso è già chiedere troppo.

Il Gorgonauta.
