---
author: thesave
comments: true
date: 2007-10-06 07:49:12+00:00
layout: post
link: http://www.atomodelmale.it/2007/10/06/tordi-a-strascico-il-phishing-daltura/
slug: tordi-a-strascico-il-phishing-daltura
title: Tordi a strascico - Il phishing d'altura
wordpress_id: 837
categories:
- Blog
- Informatica
- Internet
- Sicurezza
tags:
- Italiane
- Password
- Phising
- Poste
- Tordi
- Truffa
- Username
---

_Premessa che non c'entra nulla o quasi:_


<blockquote>Penserete:

- "Che c'entrano i tordi con le reti da pesca?!"

Datemi qualche riga e ve lo spiego subito.

Non so dalle vostre parti, ma qua la parola "**tordo**" oltre a indicare quei simpatici esponenti della famiglia dei Turidi che tutti conosciamo (nevvero?), rappresenta una **persona **non troppo sveglia o **ingenua**, insomma, qualcuno di **facilmente raggirabile**.

> 
> ![](http://www.atomodelmale.it/wp-content/uploads/2008/11/tordo.png)
> 
> 
</blockquote>


Bene, dopo la bella premessa qui sopra posso parlare seriamente di quello che ho trovato **nella casella di posta del blog** stamattina.<!-- more -->

Accedo all'account e vedo una email da "**Poste Italiane**", penso:

- "Uhm... strano che poste italiane mi mandi una mail **su un account** che non ricordo **di averle mai fornito**."

Curioso come una seppia (che stavolta centra con le reti da pesca) la apro e non trovo null'altro che un immagine:

- "Le poste mi mandano una mail con un immagine invece che le solite email testuali!?"

e di rimando:

- "Non è che forse è qualcuno talmente intelligente che vuole **"sgamare"** il **filtro anti-spam** di GMail?! Ma noooooooooooo, cosa vado a pensare?!"

e continuo la lettura, vi incollo "paro paro" ciò che ho ricevuto:


![](http://www.atomodelmale.it/wp-content/uploads/2008/11/phisingposte.png)



Insomma, sembra tutto a posto no?

Mi informano che **è stato aumentato il livello di sicurezza del loro "online banking" **(e chi ce l'ha?!), mi inviano ad** ottenere subito l'accesso alla nuova versione** e sono talmente gentili da fornirmi un bel link **per riaccedere al mio account**... quando si dice "coccolare il cliente"!

Da notare poi la sottigliezza della minaccia all'ultimo capoverso: "_Se sceglie di ignorare la nostra richiesta, purtroppo non avremo altra scelta che bloccare temporaneamente il suo account_". Suona un po' come: "O la borsa, o la vita", vero?

Convito della totale falsità di questa email guardo il link a cui mi vuole far collegare: è un sito con dominio **.dk** (Danimarca): copia toutcourt del sito delle poste italiane originale; visto e considerato che non credo che **Poste Italiane** abbia deciso di trasferire tutti i propri server al nord, possiamo dedurre che c'è **qualcuno **che** vuole fare il furbo**.

![](http://www.atomodelmale.it/wp-content/uploads/2008/11/phising.png)Quello che vi ho descritto sopra è solo uno (e neanche uno dei più intelligenti) dei **metodi di phishing** che vengono adottati dai **truffatori informatici** di mezzo mondo.

Il **phishing** (variante della parola inglese fishing, pescare) indica proprio quella tecnica di "**pesca ai tordi**" (con tutto il rispetto per i truffati) che permette di **redirezionare** il malcapitato su un **sito-fantoccio**, uguale al sito originale, in cui l'utonto l'utente è portato a **fornire username, password** e quant'altro.

Questi dati ovviamente vengono conservati dal "cattivo" di turno e utilizzati nei peggiori dei modi a discapito del "tordo" sopraccitato.

Ho deciso di scrivere quest'articolo proprio perché, come è capitato a me di vedere, riconoscere e cestinare prontamente questa email, potrebbe capitare a qualcun'altro di non riconoscerne la falsità e di "**abboccare**" **all'amo di questi bastardi**, quindi attenzione gente.
