---
author: thesave
comments: true
date: 2012-03-28 09:25:44+00:00
layout: post
link: http://www.atomodelmale.it/2012/03/28/john-carter/
slug: john-carter
title: John Carter
wordpress_id: 11389
categories:
- Avventura
- Azione
- Fantascienza
tags:
- Andrew Stanton
- Disney
- Marte
- Pixar
---

Un po' Avatar, un po' Star Trek e po' Indiana Jones, ecco John Carter, figlio di nessuno ma papà di tutti.

Introduco brevemente il film e vi spiego nella seconda sezione il senso del criptico incipit.

**John Carter**

**![](http://www.atomodelmale.it/wp-content/uploads/2012/03/John-Carter3-202x300.jpg)1868**, Arizona.

L'intestina guerra di secessione tra Nord e Sud degli USA è da poco terminata, ma le ferite inferte alla popolazione sono ancora fresche. Il pluridecorato veterano** John Carter**, che durante il conflitto ha perso moglie e figlia, ha deciso di appendere le armi al chiodo e di** costuirsi la propria fortuna** cercando l'oro.

Peccato che questa condizione duri poco e che il malcapitato venga prelevato coattamente dal 7° cavalleggero per tornare a servire la patria. Testardo per natura, John riesce a sfuggire, ma si trova ben presto in una situazione ancora peggiore, braccato sia dall'esercito USA sia dagli Apache in lotta per il possesso dei propri territori. **Cercando una via di fuga**, l'avventuroso protagonista trova una caverna, vi entra e, assalito, uccide uno strano figuro che parla una lingua incomprensibile. Afferrando il medaglione del malcapitato aggressore e pronunciandone le parole esalate in punto di morte, Carter **viene proiettato su Marte**.

![](http://www.atomodelmale.it/wp-content/uploads/2012/03/John-Carter2-300x125.jpg)Sul pianeta rosso, oltre a scoprire di poter fare **salti di centinaia di metri** e di possedere una** forza sovrumana** -- o meglio, "sovraliena" --, fa la conoscenza di Tars Tarkas, Jeddak (Re) dei Tharks, verdi giganti di quasi 5 metri (e menomale che dovevano essere ometti), dotati di quattro braccia.

Grazie ai Tharks, John Carter viene a conoscenza della** storia di Marte** -- da loro chiamato **Barsoom** --, un tempo pianeta fertile e pieno di vita, ora ridotto ad un cumulo di lande desertiche, diviso da una guerra millenaria tra le città dei "**marziani rossi**" di **Helium** e **Zodanga**.

Suo malgrado Carter dovrà trasformarsi nell'eroe di Marte, **lottando per portare la pace** tra le popolazioni del pianeta.

**Edgar Rice Burroughs**

****![](http://www.atomodelmale.it/wp-content/uploads/2012/03/John-Carter4-300x200.jpg)Dopo la visione della pellicola, ho ben pensato di farmi un giretto sulla pagina Wiki del film e ho scoperto che non è** John Carter** ad essere figlio dei vari Kirk/Jake Sully/Indiana Jones di rito, ma semmai quest'ultimo **è il padre di tutti loro**.

Il personaggio, **nato** dalla macchina da scrivere di **Edgar Rice Burroughs** -- famoso soprattutto per essere il creatore di Tarzan -- nel lontano **1912**, festeggia proprio quest'anno il proprio centenario ed è, a tutti gli effetti, **l'archetipo dell'eroe** tutto cazzotti e fantascienza a cui oggi siamo abituati.

Curiosità personali a parte, il **film** risulta **magistralmente condotto** da un regista alla sua prima prova con un live action, **Andrew Stanton**, l'uomo dietro la cinepresa -- o meglio il mouse -- di capolavori **Pixar** come [Toy Story](http://www.atomodelmale.it/2010/07/31/toy-story-3/) e [Wall-E](http://www.atomodelmale.it/2008/10/27/wall%E2%80%A2e/).

A questo si aggiunge un cast di attori consolidati come **Mark Strong, Willem Dafoe e James Purefoy**, ai quali si affiancano giovani promesse come **Taylor Kitsch **e** Lynn Collins** (già rispettivamente Gambit e Volpe d'Argento in [X-Men le origini: Wolverine](http://www.atomodelmale.it/2009/05/23/x-men-le-origini-wolverine/).

Una **fotografia suggestiva e attenta ai dettagli** (l'esperienza Pixar si fa sentire) ed un **montaggio dinamico** completano il quadro di un film d'avventura per tutti -- è pur sempre un Disney -- che non mancherà di ripresentarsi con **un paio di sequel** nelle sale.

**VIRGINIA!!**
