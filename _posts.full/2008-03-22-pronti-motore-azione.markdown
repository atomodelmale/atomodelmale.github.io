---
author: Il Gorgonauta
comments: true
date: 2008-03-22 15:08:44+00:00
layout: post
link: http://www.atomodelmale.it/2008/03/22/pronti-motore-azione/
slug: pronti-motore-azione
title: Pronti, Motore, Azione.
wordpress_id: 968
categories:
- Cinema
- Intrattenimento
---

[![](http://www.atomodelmale.it/wp-content/uploads/2008/03/ciak-273x300.jpg)](http://www.atomodelmale.it/wp-content/uploads/2008/03/ciak.jpg)Si concluderanno oggi le riprese di _**Guardando Le stelle**,_ il nuovo film girato a Imola, con le ultime scene registrate al _Forum Cafè_. La pellicola, nel cui cast compaiono fra l'altro Brunella De Nardo, Stefano Calvagna (nel doppio ruolo di attore e regista), Eva Henger, Lucrezia Piaggio e Giorgio Gobbo, racconta la storia vera di 2 persone che soffrono di attacchi di panico e che si conoscono tramite una chat sul web stringendo amicizia.  Si dicono 4 settimane di riprese in parte a Imola (nel centro storico e nella biblioteca comunale ad es) e Milano dato che il protagonista maschile vive nella finzione del film nel capoluogo lombardo. Molti cittadini imolesi hanno potuto partecipare alla pellicola come **comparse**.

Ecco la testimonianza di Valentina Marino, una di queste.


1) Perché hai fatto la comparsa? _Rispondere a questa domanda mi è semplice. Il mondo del cinema mi ha sempre affascinata. Ed essere parte di un film anche se per una piccola scena di pochi minuti è eccitante, almeno dal mio punto di vista._




2) E’ stato facile informarsi per poter fare la comparsa ? _Certo che si, ho letto che giravano un film nella mia città e dato che cercavano comparse e ho subito telefonato al numero scritto sul giornale, semplicissimo!_


<!-- more -->



3) Come sono stati i rapporti con il cast? _Direi ottimi! Gli attori erano molto simpatici e gentili, tanto che dopo 5 ore di attesa x girare la mia parte e quelle delle altre persone (una camminata sullo sfondo), ci hanno dato da mangiare e abbiamo pranzato con loro. Se gli chiedevi una foto o un autografo te lo concedevano subito, col sorriso. Soprattutto una ragazza del film, Lucrezia Piaggio, 22 anni, conosciuta x il film Natale sul Nilo e i Cesaroni, con lei ho chiacchierato x 10 minuti circa ed era molto simpatica..diceva che Imola è davvero una bella città..tranquilla e che forse avrebbero girato un altro film l’anno prossimo._




4) E’ stata una esperienza piacevole da ripetersi in futuro? _Sicuramente si, devo dire che avevo già fatto la comparsa in un altro film, **Il soffio dell’anima**, girato sempre a Imola nel mese di giugno e mi ero trovata bene anche li. Lucrezia era presente anche in questo ultimo film ed infatti quando ci siamo riviste mi ha riconosciuta e questo mi ha fatto piacere. _




_Magari per alcune persone fare la comparsa è una cosa stupida anche perché, diciamo ci la verità, appari per un secondo e la gente nemmeno t riconosce. Però vedere le riprese..il montaggio del set..tutte le persone che stanno dietro alla telecamera che fanno un gran lavoro..osservare l’ansia degli attori prima del ciak..i truccatori che appena l’attrice/attore termina la sua parte corrono x sistemare il trucco..le risate scoppiate durante le riprese.**.tutto questo è una cosa emozionante **…perché almeno per una volta ti cali anche tu in quella dimensione e ti senti parte della troupe…ma poi una volte pronunciato lo Stop del regista tutto finisce e torni a casa felice e ansiosa di andare al cinema per vedere quel film; quel film in cui anche tu hai una piccola parte._


Imola ormai, come risulta da quanto scritto fino ad ora, è una città dove il cinema prende sempre più piede. Solo negli ultimi tempi (abbiamo già nel 1963 le riprese di un episodio dei [_I fuorilegge del matrimonio_](http://www.mymovies.it/dizionario/recensione.asp?id=9919)) oltre al già citato **Il soffio dell'anima **di Valentina Lippi Bruni (tratto dall'omonimo romanzo della stessa e in uscita probabilmente questa primavera) che racconta la storia vera di 2 persone che incontratesi in un ospedale, si innamorano e non si lasciano più, ricordiamo **Uno su due** di Fabio Volo e il CORTO IMOLA FILM FESTIVAL tenutosi quest'anno dal 6 al 9 dicembre e giunto alla 14° edizione. Inoltre oltre ai progetti di girare nuove pellicole esiste anche quello di costruire a Imola una piccola cine-città presso il casello Autostradale iniziando i lavori già nel 2008.

Staremo a vedere ma senz'altro si tratta di una bella e promettente iniziativa, che può rendere più viva la nostra città,  nonché dare ai giovani più spazi e modi per farsi conoscere, divertirsi  e avere un contatto più diretto con il mondo del cinema dato che la multisala a Imola continua ad essere un miraggio.

Grazie infine per la gentile collaborazione concessami da Valentina.

Il Gorgonauta.
