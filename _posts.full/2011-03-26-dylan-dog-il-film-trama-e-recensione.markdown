---
author: Il Gorgonauta
comments: true
date: 2011-03-26 07:00:18+00:00
layout: post
link: http://www.atomodelmale.it/2011/03/26/dylan-dog-il-film-trama-e-recensione/
slug: dylan-dog-il-film-trama-e-recensione
title: Dylan Dog - il film, trama e recensione.
wordpress_id: 9297
categories:
- Azione
- Cinema
- Intrattenimento
- Thriller
tags:
- Fumetto
---

**[![](http://www.atomodelmale.it/wp-content/uploads/2011/03/dylan-dog-il-film-300x189.jpg)](http://www.atomodelmale.it/wp-content/uploads/2011/03/dylan-dog-il-film.jpg)Dylan Dog**

Dylan Dog è andato in pensione. Il famoso detective del mistero infatti dopo anni di attività si è trasferito da Londra a **New Orleans**. Qui, dopo aver ricoperto alcuni incarichi "speciali", si occupa, con l'aiuto del suo assistente Marcus, oramai solamente di mogli e mariti infedeli.

Il mondo del **paranormale** sembra ormai solo un ricordo del passato ma quando la giovane Elizabeth contatta Dylan per aiutarla a scoprire il responsabile del brutale omicidio di suo padre per il nostro Detective è ora di tornare in azione.

**Benvenuti a New Orleans, tra zombi, vampiri e licantropi**.

New Orleans d'altronde pullula (letteralmente) di non morti, tra zombi, licantropi e vampiri. Con tanto di mercatini dell'usato per poter sostituire parti del corpo umano e discoteche di proprietà dei succhia-sangue.

Senza dimenticare i licantropi, il cui odio per i vampiri non si è mai del tutto spento. Tocca ad un **sorvegliante** mantenere lo status quo, evitare conflitti tra le diverse fazioni e proteggere i non morti. Ruolo ricoperto in passato dallo stesso Dylan.



Ma ora un antico manufatto rischia di mettere in pericolo questa delicato equilibrio e di annientare uan volta per tutte l'intera umanità. Riuscirà Dylan Dog a sventare la nuova minaccia?

**Dal fumetto al cinema**.

Dylan Dog si sa nasce nel 1986 dalla penna dalle scrittore italiano **Tiziano Sclavi** e ancora oggi imperversa con successo nelle edicole sotto forma di albo a fumetti. Sul grande schermo invece lo stesso fino ad oggi non aveva fatta alcuna comparsa.

I 2 personaggi, quello dello scarta stampata e quello del cinema, inevitabilmente sono destinati a coincidere anche se non in tutto per tutto. Uguale l'abbigliamento (rigorosamente camicia rossa , giacca nera e jeans), uguale l'imprecazione ("Giuda Ballerino"). Stessa abilità nello suonare il clarinetto e nel guidare un malconcio **maggiolone** (qui nero invece che bianco). Omaggi verbali  infine allo stesso Sclavi.

Notevoli però anche le differenze, in primo luogo l'assenza di Groucho e dell'ispettore Bloch. L'ambientazione si sposta da Londra a New Orleans e mostra in un primo momento un Dylan Dog in pensione, trasandato, quasi in sovrappeso.

**Dylan Dog in versione stelle e strisce.[![](http://www.atomodelmale.it/wp-content/uploads/2011/03/dylan-dog-il-film-2-208x300.jpg)](http://www.atomodelmale.it/wp-content/uploads/2011/03/dylan-dog-il-film-2.jpg)
**

Dylan Dog tuttavia viene presentato successivamente quasi come un supereroe, pronto a riempire di piombo chiunque ostacoli la sua strada. Una scelta che forse viene incontro al pubblico più giovane ma che tradisce la filosofia e lo stile seguito nell'albo a fumetti. Salvo che per l'elemento ironico, presente nelle pellicola grazie all'assistente Marcus (così come avviene sulla carta stampata grazie a Groucho).

Lo stesso _Brandon Routh_ di _Superman Returns_ che interpreta in questa pellicola Dylan Dog rende poi poco e male il personaggio, lontanissimo da quel _Rupert Everett_ che avevo ispirato lo stesso Tiziano Sclavi.

Tanto da porre in molti spettatori il dubbio di assistere più ad una trasposizione cinematografia dei fumetti Marvel e DC piuttosto che a quella di un fumetto tipicamente europeo.
