---
author: Il Gorgonauta
comments: true
date: 2014-02-12 17:48:45+00:00
layout: post
link: http://www.atomodelmale.it/2014/02/12/prime-visioni-tutte-le-uscite-al-cinema-di-febbraio-2014/
slug: prime-visioni-tutte-le-uscite-al-cinema-di-febbraio-2014
title: Prime visioni, tutte le uscite al cinema di febbraio 2014
wordpress_id: 14231
categories:
- Prime Visioni
---

![The lego movie](http://www.atomodelmale.it/wp-content/uploads/2014/02/The-lego-movie.jpg)Nel pieno della Seconda guerra mondiale, un gruppo di esperti d'arte e direttori di musei viene incaricato dal governo degli Stati Uniti di recuperare e mettere in salve le opere rubate dai nazisti. Questa la trama di **Monuments Men**, in uscita proprio questo week end.

"E' meraviglioso". Una frase che sentirete spesso in **The Lego Movie**, il kolossal con protagonisti i famosissimi omini Lego. Al centro della pellicola Emmet, un cittadino comune che viene erroneamente identificato come il più grande capomastro esistente e viene arruolato da sconosciuti in un’epica avventura per contrastare il piano del demoniaco tiranno di incollare tutto l’universo. Uscita prevista giovedì 2o.

Nello stesso fine settimana ecco **Saving Mr. Banks**, la storia di come Walt Disney riusci a ottenere da P.L. Travers i diritti del suo racconto "Mary Poppins". Nel cast Tom Hanks, Colin Farrell, Emma Thompson e Paul Giamatti.



Se invece siete dei "catastrofisti" ecco, il 27, **Snowpiercer**, pellicola incentrata su un futuro apocalittico dove l'umanità, o meglio quello che ne resta, vive su un treno in continuo movimento sulla superficie terrestre. All'esterno del mezzo si trova un ambiente ostile (e ghiacciato) causato da un'improvvisa era glaciale.

Qualora vi siate persi le uscite del primo week end, vi ricordo due titoli: **Robocop**, il remake dell'omonimo film uscito nel 1987 e **Smetto quando voglio**, la storia di un gruppo di ricercatori italici che decide di intraprendere la strada , ben più fruttuosa, del crimine.


In conclusione, come tradizione, l'elenco completo delle uscite




**6 febbraio**. Hansel & Gretel e la strega della foresta nera / Which Way is the Front from Here? The Life and Time of Tim Hetherington / Smetto quando voglio / A proposito di Davis  / Justin Bieber: Believe / All Is Lost - Tutto è perduto / La febbre dell'oro / Khumba / Teatro Regio di Torino: Madama Butterfly / Robocop;




**12 febbraio**. Storia d'inverno / Colazione da Tiffany / Vijay, il mio amico indiano / Don Giovanni – Royal Opera House / Il mistero di Dante / Sotto una buona stella / Tango Libre / Monuments Men / Spiders 3D / The Square;


**20 febbraio**. Saving Mr. Banks / Amori elementari / Walt Disney e l'Italia - Una Storia d'Amore / 12 anni schiavo / Pantani / Aida di Giuseppe Verdi / Teatro alla Scala di Milano - Live 2014: Lucia di Lammermoor / Una domenica notte / The Lego Movie / Lone Survivor / Pompei  / Solving;

**27 febbraio**. La scuola più pazza del mondo / La bella e la bestia / Il Violinista del Diavolo / Una donna per amica / Imagine - Una vita al limite /  Snowpiercer


e il trailer a caso del mese



