---
author: Radio Rebelde
comments: true
date: 2010-09-25 13:42:02+00:00
layout: post
link: http://www.atomodelmale.it/2010/09/25/il-ministro-brambilla-nomina-il-fidanzato-il-figlio-di-la-russa-e-il-figlio-di-ermolli-ai-vertice-dellaci/
slug: il-ministro-brambilla-nomina-il-fidanzato-il-figlio-di-la-russa-e-il-figlio-di-ermolli-ai-vertice-dellaci
title: Il ministro Brambilla nomina il fidanzato, il figlio di La Russa e il figlio
  di Ermolli aI vertice dell'ACI.
wordpress_id: 8067
categories:
- Giovani
- Italia
- Politica
- Società
tags:
- Aci
- Ignazio La Russa
- Michela Vittoria Brambilla
---

![](http://www.atomodelmale.it/wp-content/uploads/2010/09/images.jpg)In Italia non esiste un ricambio generazionale? Macchè, chiedete alla **Brambilla**, nostro Ministro del Turismo, che ha messo ai vertici dell'Aci tre giovani manager che si sono fatti da soli.

Uno si chiama **Massimiliano**, ha 38 anni ed è un simpatico ragazzo che può vantare nel suo curriculum di essere stato fidanzato con _Cristina Dal Basso_ del Grande Fratello, accanto alla quale è apparsa sulle pagine del settimanale "Chi". Del tutto casuale, ovviamente, il fatto che Massimiliano sia figlio dell'imprenditore _Bruno Ermolli_, uno degli imprenditori italiani più potenti e vicini a Berlusconi, che da anni ricopre cariche di ogni tipo a Mediaset e in Mondadori, oltre ad avere le mani in pasta in tutti i business pubblici-privati italiani (dalla vendita di Alitalia all'Expò di Milano).<!-- more -->



Accanto al giovane neo-commissario il Ministro ha subito inserito anche un altro ragazzo di ottime speranze, tale **Geronimo**, un trentenne che ha in comune con Ermolli junior la passione per le ragazze uscite dal Grande Fratello (è finito suoi giornali di gossip insieme a _Vanessa Ravizza_) e più di recente è stato fidanzato con la bionda di ottima famiglia _Micol Sabbadini_.

A Geronimo, che è un ragazzo dai valori semplici, piace però soprattutto frequentare gli amici: in particolare Paolo, Barbara, Giovanni e Francesca, che di cognome fanno rispettivamente Ligresti, Berlusconi, Tremonti e Versace. Ah, anche Geronimo in effetti avrebbe un papà piuttosto famoso e potente - al momento fa in ministro della Difesa e si chiama _Ignazio La Russa _- ma sarebbe ovviamente una calunnia affermare che questo abbia qualcosa a che fare con la sua nomina all'Aci.

Se c'è qualcuno che leggendo l'articolo sta pensando male mettendo in dubbio i criteri meritocratici della Brambilla verrà sicuramente smentito dalla terza nomina. Accanto a Massimiliano e Geronimo non c'è un figlio-di ma un odontotecnico e piccolo imprenditore di Calolziocorte, in provincia di Lecco, **Eros Maggioni **di 42 anni, amante dell'equitazione, uomo dal carattere schivo che raramente si fa vedere fuori da Calolzio.

Ah dimenticavo è il fidanzato della Brambilla da 19 anni!
