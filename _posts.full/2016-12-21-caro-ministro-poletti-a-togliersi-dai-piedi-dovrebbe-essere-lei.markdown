---
author: Il Gorgonauta
comments: true
date: 2016-12-21 09:36:18+00:00
layout: post
link: http://www.atomodelmale.it/2016/12/21/caro-ministro-poletti-a-togliersi-dai-piedi-dovrebbe-essere-lei/
slug: caro-ministro-poletti-a-togliersi-dai-piedi-dovrebbe-essere-lei
title: Caro Ministro Poletti, a togliersi dai piedi dovrebbe essere lei
wordpress_id: 17467
categories:
- Giovani
- Informazione
- Italia
- Notizie
---

![](http://www.atomodelmale.it/wp-content/uploads/2016/12/Voucher-lavoro-300x99.jpg)Usare il lei è già troppo nei confronti di una persona disgustosa che dovrebbe solo vergognarsi. Di un Ministro che è corresponsabile dell'introduzione del Jobs Act, dei "buoni spesa" per lavori sottopagati chiamati voucher e di dichiarazioni fuori luogo.

Se gli italiani avessero un minimo di dignità solo una persona dovrebbero spedire a calci nel sedere fuori dall'Italia. Il Ministro del Lavoro. Che invece di coprire un incarico di così alto rango farebbe bene a fare un pò il muratore o l'operaio per capire cosa significa lavorare.


Sono tante le polemiche per l'ultima uscita del Ministro Poletti sui giovani, una categoria che in Italia i politici si divertono a schernire.

Perchè questa categoria viene sempre presa di mira? I politici hanno così paura di perdere le poltrone, unica cosa che sanno fare? D'altronde in Italia il giovane non è una risorsa come in ogni paese normale, ma uno schiavo da sfruttare.

Veniamo ora alle parole di Poletti. "Se 100mila giovani se ne sono andati non è che qui sono rimasti 60 milioni di 'pistola'. Ci sono persone andate via e che è bene che stiano dove sono perché questo Paese non soffrirà a non averli più fra i piedi". Sono queste le parole riportate dagli organi di informazione.

Il problema, caro ministro, è che la maggior parte di questi 100mila giovani se ne sono andati perchè in Italia non avrebbero avuto un futuro. Perchè in Italia se sei una giovane donna e ti capita di rimanere incinta perdi il lavoro o non lo trovi. Perchè se un'azienda riduce il personale, i primi a essere licenziati sono i nuovi assunti e i più giovani. Perchè le aziende chiedano ai giovani esperienza ma non gli permettono di averla. Perchè i giovani imprenditori sono soffocati da una marea di contributi da versare sempre e comunque. Perchè ai concorsi si presentano per 10 posti 200mila persone.

Potrei andare avanti, ma bastano gli ultimi dati dell'Inps. Aumentano i voucher, sintomo di lavoro intermittente e precario e cala il numero di contratti a tempo indeterminato. Ora le aziende, dopo la possibilità di licenziare indiscriminatamente, hanno un bel serbatoio di schiavi illimitato.

La trasformazione dell'Italia in un paese del terzo mondo procede spedita e a buon ritmo, ma tanto agli italiani non frega un cazzo, basta avere l'ultimo iPhone o il prodotto di turno che la tv propina.

In fondo poi a tanti poi non va cosi male e allora perchè cambiare le cose? Agli imboscati, ai figli di, ai delinquenti. Facciamo un esempio del tutto casuale. Secondo quanto riporta l'[Huffington Post](http://www.huffingtonpost.it/2016/12/20/figlio-poletti-giornale-soldi-pubblici_n_13747656.html?utm_hp_ref=italy) il figlio di Poletti lavora in un giornale che ha ricevuto in tre anni circa 500mila euro di fondi pubblici. Ecco un giovane che di problemi di voucher non ne ha e che per fortuna è rimasto in Italia.

Purtroppo però i giovani, sa caro Ministro, saranno anche dei coglioni ma hanno una memoria lunga. Hanno già dato prova di sé buttando nel cesso la vostra riforma della costituzione e chissà che nel gabinetto non ci finisca pure il jobs act con il prossimo referendum.

I giovani, se non si da il lavoro, meritano almeno rispetto. E meritano, questo è un pensiero rivolto al capo del governo, un altro ministro, comunque qualsiasi altra persona migliore di una che li prende per il culo.
