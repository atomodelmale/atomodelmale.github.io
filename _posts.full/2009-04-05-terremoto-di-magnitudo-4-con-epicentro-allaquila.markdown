---
author: thesave
comments: true
date: 2009-04-05 21:33:20+00:00
layout: post
link: http://www.atomodelmale.it/2009/04/05/terremoto-di-magnitudo-4-con-epicentro-allaquila/
slug: terremoto-di-magnitudo-4-con-epicentro-allaquila
title: Terremoto di magnitudo 6 con epicentro all'Aquila
wordpress_id: 4476
categories:
- Ambiente
- Informazione
tags:
- Terremoto
---

Ore 22:45 - È stata registrata una scossa sismica di magnitudo 4.0 con epicentro all'Aquila.
La scossa è stata avvertita anche in Emilia-Romagna (io ero al cinema a Faenza e vi assicuro che è stato un bell'effetto speciale).

Aggiornamento: dai dati sismologici, alle 22:20 un'altra scossa di magnitudo 4.6 con epicentro tra Granarolo e Russi (in provinicia di Faenza) ha preceduto il sisma dell'Aquila.

Aggiornamento [Fonte Wikinews]: Questa notte, alle ore 03:32, una forte scossa di terremoto è stata avvertita in tutta l'Italia centrale, in particolare nei dintorni della città de L'Aquila.

![649px-aquila_mappa](http://www.atomodelmale.it/wp-content/uploads/2009/04/649px-aquila_mappa.jpeg)L'epicentro, stando ai primi rilevamenti dell'ente sismologico tedesco, dovrebbe trovarsi in Abruzzo, in prossimità del Monte San Franco, a 10 km di profondità ed in vicinanza delle località di Pizzoli ed Arischia, nel territorio del Parco Nazionale.

La magnitudo, secondo l'ente tedesco (fra i primi a fornire i dati su Internet), sarebbe di 6,2 e la scossa principale è stata seguita da scosse di assestamento di assai più moderata intensità alle 04:38. In serata, secondo la Rete sismica sperimentale italiana già si erano registrate due scosse di rilievo sempre nella zona de L'Aquila, la prima alle 20:48, di magnitudo 3,84, e la seconda alle 22:39, di magnitudo 3,41; secondo la Protezione Civile italiana, inoltre, uno sciame sismico si era già registrato due giorni fa.

L'Istituto Nazionale di Geofisica e Vulcanologia, alle ore 05:00 circa parla invece di un sisma di magnitudo 6,2 della Scala di magnitudo del momento e di 5,8 della Scala Richter (fonte) e di una profondità di 4,9 km, pari all'8°/9° grado della Scala Mercalli.

Le prime sommarie informazioni parlano di danni a L'Aquila, dove sarebbe crollata una chiesa e si registrerebbero lesioni ad edifici. L'agenzia ANSA riferisce di crolli di edifici, fra i quali un'ala della Casa dello Studente, e di timore di vittime. La popolazione si starebbe radunando nei punti di raccolta.<!-- more -->

A Roma la scossa è stata avvertita distintamente nei quartieri nord-orientali, ma anche ad Ascoli Piceno le oscillazioni hanno suscitato allarme.

L'autostrada A24 Roma-L'Aquila è stata chiusa cautelativamente nel tratto tra Tornimparte ed Assergi per verifiche statiche. Per le stesse motivazioni chiuso il tratto tra Sulmona e Causaria dell'A25 e un pezzo della Strada Statale 5 tra Capo d'Acero Monte e Corfino; l'A24 infine è stata totalmente chiusa da Roma a Tornimparte ai mezzi pesanti.

Intorno alle ore 05:00 è stata diffusa la notizia di una famiglia rimasta intrappolata nel crollo della propria abitazione a L'Aquila, in via XX Settembre, la più colpita in città dal sisma.

Non risultano al momento danni alle infrastrutture ferroviarie e viarie, mentre nel capoluogo abruzzese vi sono interruzioni dell'energia elettrica (per circa 15.000 utenze) e delle comunicazioni telefoniche.

Secondo RaiNews24 l'area più danneggiata dovebbe essere quella di Paganica e due persone, una donna anziana ed una bambina, sarebbero morte a Fossa. Intorno alle ore 06:00 Repubblica ha annunciato che ci sarebbero vittime in diversi comuni del circondario e che a San Demetrio ne' Vestini ci sarebbero 8 dispersi. A L'Aquila, comunica Repubblica, il sindaco avrebbe annunciato l'avvenuto crollo di una casa-famiglia in cui sarebbero morti 4 bambini e stima in 120.000 il numero delle persone che hanno abbandonato le proprie abitazioni.

L'ultimo bilancio della Protezione Civile vede un totale provvisorio di 31 vittime e 40 dispersi insieme a migliaia di sfollati. La BBC parla di 40 morti.

Il ministro degli interni Maroni ha dichiarato alle ore 12:00 che i morti sono 50.
