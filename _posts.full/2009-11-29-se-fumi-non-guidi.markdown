---
author: Il Gorgonauta
comments: true
date: 2009-11-29 18:52:41+00:00
layout: post
link: http://www.atomodelmale.it/2009/11/29/se-fumi-non-guidi/
slug: se-fumi-non-guidi
title: Se fumi non guidi.
wordpress_id: 6078
categories:
- Italia
- Sicurezza
- Società
- Trasporti
tags:
- Automobili
- Fumo
- Guida
- Guidatore
- Sigarette
---

Tempo fa è toccato ai **cellulari**. Il guidatore distratto che utilizza il telefonino mentre si trova alla guida ora rischia una bella multa e in caso di plurime violazioni il ritiro della Patente. Oggi si propone di sanzionare anche chi** fuma** mentre si trova al volante.![rifiuti gettati dall'auto](http://www.atomodelmale.it/wp-content/uploads/2009/08/rifiuti-gettati-dallauto-300x225.jpg)

Ogni anno la **guida distratta **provoca più di 40.000 incidenti. Le cause della distrazione  sono molteplici : chiamate al telefono, sigarette, autoradio e navigatori, spuntini mentre si è al volante. Per accendere la "paglia" uno studio rivela che si impiegano circa 4 secondi, riducendo così l'attenzione alla guida e alzando il rischio di commettere incidenti. La proposta di proibire l'uso della sigaretta d'altronde non è nemmeno una novità : in** Inghilterra **o a San Marino il divieto è già una realtà per gli incauti guidatori.

Il fumatore al volante potrà andare incontro ad una multa di 250 euro e alla sottrazione di 5 punti della patente. E nel caso in cui a bordo si trovi un minorenne le sanzioni potranno essere raddoppiate.

<!-- more -->


La proposta ha ricevuto il sostegno di molti gruppi parlamentari, compresi alcuni dell'opposizione. Non tutti gli italiani però sembrano essere d'accordo: per alcuni la sigaretta è irrinunciabile (almeno al volante, nessun divieto!!) e non danneggia affatto chi si trova alla guida, anzi lo rende più sveglio, più lucido e  meno stressato. Inoltre secondo gli stessi se guidare una sigaretta ci rende distratti lo stesso effetto verrebbe provocato dall'impostare il navigatore o da mettere un cd nell'autoradio.

In realtà grazie a un maggior buon senso da parte di tutti basterebbe fare una qualsiasi di queste operazioni ancor prima di immettersi nella circolazione, a veicolo fermo (e  se proprio si vuole fumare, farlo a motore spento).

Probabilmente entro breve tempo sarà anche una norma del codice della strada a ricordarlo ma i fumatori italiani saranno disposti a rinunciare alla loro sigaretta mentre si trovano al volante?
