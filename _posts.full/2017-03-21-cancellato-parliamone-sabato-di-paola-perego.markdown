---
author: wildboar
comments: true
date: 2017-03-21 00:03:58+00:00
layout: post
link: http://www.atomodelmale.it/2017/03/21/cancellato-parliamone-sabato-di-paola-perego/
slug: cancellato-parliamone-sabato-di-paola-perego
title: Cancellato "Parliamone sabato" di Paola Perego
wordpress_id: 17849
categories:
- Giornalismo
- Informazione
- Italia
- Notizie
- Società
tags:
- parliamone sabato
- Rai
---

Sarà chiuso Parliamone sabato, il programma condotto al sabato pomeriggio da Paola Perego e al centro delle polemiche dopo la messa in onda, nell'ultima puntata, di un servizio dedicato alle donne dell'est.

Quello che è successo ha infatti dell'incredibile. Durante l'ultima puntata, nonostante il tema "donne dell'est" richiedesse già di suo una certa sensibilità nell'argomentazione, gli autori hanno pensato bene di mostrare una lista delle principali ragioni per le quali sia preferibile scegliere una donna dell'est.



Ed è qui che lo stereotipo maschilista più becero si è manifestato in tutto il suo splendore.
-- Casalinghe perfette.
-- Attente all'apparenza come piace a noi maschi.
Esempi che ho volutamente "migliorato" e sintetizzato.

Incredibile come si possa mandare in diretta senza pudore certe idiozie. Inutile parlare del vespaio di polemiche che questa puntata ha creato. Indignazione da tutte le parti e dirigenti della rai che, per tutta risposta, hanno pensato bene di chiudere il programma.

Perchè giustamente il servizio pubblico quando sbaglia fa così: s'indigna, chiede scusa e se ne va (semi cit.). Di rimediare al danno con una contro-puntata a tema opposto neanche se ne parla; troppo difficile lottare contro i propri stereotipi mentali. Meglio nasconderli, fino alla prossima puntata.
