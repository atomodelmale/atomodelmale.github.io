---
author: thesave
comments: true
date: 2013-06-28 08:00:33+00:00
layout: post
link: http://www.atomodelmale.it/2013/06/28/cupcloud-finalmente-un-programma-per-salvare-e-ripristinare-le-sessioni-di-lavoro-sul-cloud/
slug: cupcloud-finalmente-un-programma-per-salvare-e-ripristinare-le-sessioni-di-lavoro-sul-cloud
title: CupCloud - finalmente un programma per salvare e ripristinare le sessioni di
  lavoro sul Cloud
wordpress_id: 13418
categories:
- Internet
tags:
- Cloud Computing
---

![cupcloud](http://www.atomodelmale.it/wp-content/uploads/2013/06/cupcloud-300x184.png)

Il numero di dispositivi che usiamo per lavoro e svago sta diventando sempre più alto. Leggiamo le news su portatile, chattiamo su Facebook tramite il tablet e scriviamo documenti sul "fisso". Tante attività diverse che potrebbero costituire lo stesso flusso di lavoro ma che rimangono frammentate tra i dispositivi che usiamo. Non sarebbe bello avere un applicazione che "salvi" lo stato del lavoro attuale (tab del browser, documenti, etc.) in modo da ripristinarlo in segutio sullo stesso dispositivo o su dispositivi diversi?

[CupCloud](http://cupcloud.com/) è un'applicazione gratuita che fa esattamente quanto descritto sopra. Le due funzioni principali di CupCloud sono _Cup_ e _Uncup_. Avete bisogno di passare da un dispositivo all'altro? Dovete riavviare la macchina per un aggiornamento? Aprite CupCloud e cliccate su _Cup_. Il programma salverà la vostra sessione di lavoro, tenendo traccia delle pagine che state visitando, dei documenti che avete aperto e delle cartelle che state visualizzando. Come il nome fa intendere, CupCloud salva lo stato della vostra sessione sul Cloud, rendendola accessibile su più dispositivi.

Riavviata la macchina o cambiato dispositivo, cliccando sulla funzione _Uncup_ ripristinerete la vostra sessione di lavoro e sarete nuovamente pronti a proseguire ciò che stavate facendo. Analogamente, potrete condividere le vostre sessioni di lavoro con altri utenti di CupCloud.

L'applicazione è attualmente in versione beta per Mac e Windows e per ora supporta un numero esiguo di programmi tra cui i principali browser (Chrome, Firefox, Internet Explorer, etc.), Microsoft Office, Apple iWork, Acrobat Reader e i file manager di Windows e Mac -- Explorer e Finder. Ad ogni modo, i lavori di sviluppo procedono spediti per rendere il servizio affidabile e per supportare ulteriori applicazioni.

Provare per credere.
