---
author: Il Gorgonauta
comments: true
date: 2009-08-04 10:22:12+00:00
layout: post
link: http://www.atomodelmale.it/2009/08/04/il-superenalotto-dei-record/
slug: il-superenalotto-dei-record
title: 'Il Superenalotto dei record. '
wordpress_id: 5292
categories:
- Italia
tags:
- Fortuna
- Gioco
- Superenalotto
---

![superenalotto](http://www.atomodelmale.it/wp-content/uploads/2009/08/superenalotto-logo-300x88.jpg)Cresce l'attesa nel bel paese per il concorso n.93 del **superenalotto** con in palio un montepremi di ben 115,9 milioni di euro, ossia la cifra più alta mai messa a disposizione da un gioco in Italia. Questa volta qualcuno riuscirà finalmente ad indovinare la combinazione vincente oppure il jackpot continuerà la sua corsa apparentemente inarrestabile?

Dilaga quindi la **febbre del gioco** e gli italiani giocano e sognano, per la gioia anche delle casse dello Stato che grazie al superenalotto incassa e sorride. Nonostante la possibilità di indovinare la combinazione vincente sia appena una su oltre 600 milioni la cifra da capogiro in palio stimola a giocare e tentare la fortuna.Tanto da indurre anche sindaci e giunte comunale a puntare sul superenalotto per riempire le malridotte finanze comunali.

![paperon de paperoni](http://www.atomodelmale.it/wp-content/uploads/2009/08/paperon-de-paperoni-300x225.jpg)Se poi si prospetta la possibilità di vincere così tanto sorgono nella mente le classiche domande ed aspettative: come spenderò, nell'impossibile caso di vittoria, tanti soldi? Dubbi del prossimo/i novello/i Paperon De Paperoni.

E così crescono le combinazioni giocate (dall'ultimo volta che è stato centrato il 6, ossia il 31 gennaio, ben 2,76 miliardi di tentativi di indovinare la sestina vincente) da italiani e cittadini di tutta Europa come francesi, tedeschi, austriaci o sloveni. Ma anche le polemiche e i dubbi su un gioco che offre a disposizione anche di un solo individuo tanta ricchezza.

**Quali i trucchi per vincere**? Essendo un gioco basato esclusivamente sulla **fortuna** non vi resta che affidarsi ad essa e cercare di indovinare i numeri vincenti situati tra l'1 e il 90. Nell'ultima estrazione infatti gli stessi non andavano oltre il 37 (combinazione vincente 17, 21, 23, 31, 33, 37) e in questa gli stessi potrebbero addirittura ripetersi. Oppure essere in successione numerica (es 1,2,3,4,5,6).

<!-- more -->


Molti invece si affidano all'interpretazione dei propri sogni oppure a date, cifre o eventi particolari della propria vita. Non mancano poi i numeri ritardatari (come 30, 42 0 20) e quelli che escono più spesso (come 88, 81 0 1) o i classici super sistemoni da decine o centinaia di euro.

In ogni caso il fortunato vincitore non potrà subito riscuotere la vincita milionaria dato che il pagamento, in questo caso, una volta inviata la ricevuta di gioco vincente, avverrà entro 31 giorni dalla scadenza del termine previsto per presentare eventuali reclami.
