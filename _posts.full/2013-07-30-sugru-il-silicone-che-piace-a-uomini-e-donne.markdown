---
author: thesave
comments: true
date: 2013-07-30 19:50:44+00:00
layout: post
link: http://www.atomodelmale.it/2013/07/30/sugru-il-silicone-che-piace-a-uomini-e-donne/
slug: sugru-il-silicone-che-piace-a-uomini-e-donne
title: sugru, il silicone che piace a uomini e donne
wordpress_id: 13560
categories:
- Tech &amp; Hacks
tags:
- Fai da Te
---

Frenate le maliziose elucubrazioni che il titolo potrebbe avervi indotto a pensare. Qua si parla di fai-da-te ... ok, forse anche questa potrebbe essere fraintesa ma


## sugru!


Il nome sugru (si, con la s minusco![sugru8](http://www.atomodelmale.it/wp-content/uploads/2013/07/sugru8-300x184.jpg)la) deriva dall'irlandese "súgradh" che significa "giocare" ed in effetti questa pasta colorata di silicone modellabile ricorderà ai più i teneri anni della gioventù, spesi maneggiando arcobaleni di [Pongo](http://it.wikipedia.org/wiki/Pongo_(modellismo) che inevitabilmente culminavano in unicum marrone lasciato rinsecchire in un cassetto. Ma questa è un'altra storia.

![sugru1](http://www.atomodelmale.it/wp-content/uploads/2013/07/sugru1-300x196.jpg)Dalla sua commercializzazione nel 2009 la "miracolosa" pasta modellabile ha guadagnato sempre più proseliti, diventando uno dei materiali preferiti dei "DIYers" di tutto il mondo, arrivando nel 2010 al 29° posto nella classifica delle migliori invenzioni dell'anno stilata da Time Magazine -- classifica che posizionava l'iPad alla 34° posizione. Tale è il successo dello sugru che ne è perfino nata una versione "open-source" chiamata [Oogoo](http://www.instructables.com/id/How-To-Make-Your-Own-Sugru-Substitute/).

Il prodotto, made in UK, è una pasta modellabile di silicone che, una volta estratta dall'involucro sotto vuoto, può essere usata per 1000+1 scopi. Il prodotto rimane modellabile per 30 minuti ed aderisce alla maggior parte dei metalli, alla ceramica, al vetro, al legno ed a varie materie plastiche. Lasciato asciugare entro le 24h diventa un blocco solido ma flessibile di silicone inerte. Il limite dello sugru? La vostra fantasia e (purtroppo) da 18 (se conservato in frigo) a 6 (a temperatura ambiente) mesi di "freschezza", passati i quali il materiale indurisce, anche se sigillato nella confezione.



## Una pasta, mille usi


Conscia dell'importanza del fattore "social" per la diffusione di un prodotto, la FormFormForm -- startup dietro a sugru -- ha da sempre contato sui feedback ed il passaparola dei fan, tanto da sfoggiare un [sito web](https://sugru.com/) che fa della sinergia col proprio pubblico il fulcro dell'azienda, con tanto di [guide](https://sugru.com/guides), [foto](https://sugru.com/gallery) e [video](https://sugru.com/videos) dei migliori "hack".

C'è chi ha usato il sugru per riparare cavi USB e caricatori, chi ci ha rifatto i pulsanti del volume dell'iPhone o quelli della chiave della macchina. E ancora pomelli anti-scottatura per le pentole, adattatori per le cuffie, rivestimenti anti-pioggia per le scarpe, e la lista sembra non finire. Anzi, non la si vuole far finire, visto che l'azienda produttrice offre una fornitura gratuita di sugru per ogni nuovo "hack" inviato.

[gallery type="slideshow" ids="13561,13568,13567,13566,13565,13563" orderby="rand"]

Pronti a rispolverare la vostra abilità col Pongo?
