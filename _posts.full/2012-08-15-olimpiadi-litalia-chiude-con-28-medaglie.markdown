---
author: Il Gorgonauta
comments: true
date: 2012-08-15 15:51:05+00:00
layout: post
link: http://www.atomodelmale.it/2012/08/15/olimpiadi-litalia-chiude-con-28-medaglie/
slug: olimpiadi-litalia-chiude-con-28-medaglie
title: Olimpiadi, l'Italia chiude con 28 medaglie
wordpress_id: 11895
categories:
- Olimpiadi
- Sport
tags:
- Medaglia
- Oro
---

[![](http://www.atomodelmale.it/wp-content/uploads/2012/08/italia-fioretto-femminile-squadre-oro-2012-300x200.jpeg)](http://www.atomodelmale.it/wp-content/uploads/2012/08/italia-fioretto-femminile-squadre-oro-2012.jpeg)Sono** 28** le medaglie conquistate dall'Italia alle Olimpiadi di Londra, più di quelle di Pechino (allora erano 27) ma meno di quelle prospettate alla vigilia (una trentina). Il bel paese si è dimostrato fortissimo nella **scherma** (dalla quale arrivano ben 7 medaglie) mentre ha deluso in altri sport (come nel nuoto).

Su 28 podi sono 8 le medaglie d'oro, 9 quelle d'argento e 11 quelle di bronzo. L'Italia ha chiuso ottava nel medagliere generale conquistando una posizione in più rispetto a Pechino anche se condivisa con l'Ungheria. Al primo posto si sono classificati gli Stati Uniti, seguiti dalla Cina e dalla Gran Bretagna, che in casa ha dato il meglio di sè (conquistando 29 ori).

Tra gli atleti azzurri è da ricordare la squadra femminile di fioretto che ha conquistato l'oro sia come squadra sia a livello individuale. La portabandiera azzurra (Valentina Vezzali) e le sue compagne hanno risposto alle grande alle attese della viglia. L'Italia si è confermato anche in sport poco diffusi e conosciuti come la canoa, il taekwondo e quelli praticati con archi, pistole e fucili.

Male invece il **nuoto**, teatro di litigi e delusioni (ben lontana dalle migliori la nostra Federica Pellegrini), l'atletica (dove l'Italia è praticamente assente) e gli sport di squadra. La pallavolo ha ottenuto solo un bronzo mentre la pallanuoto, una volta in finale, si è fatta battere dalla Croazia.


In campo italiano quest'olimpiade sarà ricordata anche per un gravissimo caso di doping. Le lacrime di **Alex Schwazer**, oro a Pechino, hanno fatto il giro del mondo, evidenziando come il vizio di doparsi sia ancora ben lontano dall'essere sconfitto.

Ed ora arrivederci a Rio 2016.
