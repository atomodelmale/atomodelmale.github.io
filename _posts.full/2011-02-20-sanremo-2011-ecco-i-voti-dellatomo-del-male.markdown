---
author: Radio Rebelde
comments: true
date: 2011-02-20 12:06:14+00:00
layout: post
link: http://www.atomodelmale.it/2011/02/20/sanremo-2011-ecco-i-voti-dellatomo-del-male/
slug: sanremo-2011-ecco-i-voti-dellatomo-del-male
title: Sanremo 2011. Ecco i voti dell'Atomo del Male.
wordpress_id: 9001
categories:
- Musica
tags:
- '2011'
- Roberto Vecchioni
- Sanremo
---

[![](http://www.atomodelmale.it/wp-content/uploads/2011/02/Vecchioni-Sanremo-300x228.jpg)](http://www.atomodelmale.it/wp-content/uploads/2011/02/Vecchioni-Sanremo.jpg)Si è conclusa ieri sera con la vittoria del grande **Roberto Vecchioni** la sessantunesima edizione del Festival di Sanremo.

Ecco le pagelle dell'Atomo del Male:

**BENIGNI** Non so quanto l'avrà pagato la Rai ma il suo valore è senza prezzo. Dubito che in questo anno in cui celebriamo i 150 anni dell'Unità d'Italia toccheremo un così alto livello di senso di appartenza alla nostria Patria.
UN MOSTRO. Voto 10

**ROBERTO VECCHIONI** Al di là della vittoria, ha dato una lezione di buon gusto e dimostrato che le belle canzoni e la cultura possono conquistare anche il televoto. Lui che non avrebbe nemmeno partecipato se non fosse stato per fare un piacere all'amico Gianni. Lui che ha dedicato alle donne, oltre che agli italiani, la sua vittoria, _"le donne che sono importantissime e sono meglio degli uomini in tantissime cose"_ ha detto, sul palco dell'Ariston, appena proclamato vincitore. Con una canzone che parla di amore, di impegno, di vita e di cultura,_ "quella cultura che ci sfugge, va via, e un popolo senza amore per la cultura non va da nessuna parte, perché è la cultura che dà un senso alla vita"_. Un bel segnale, in un periodo in cui il degrado culturale e politico è sotto gli occhi di tutti. GRANDE PROFESSORE. Voto: 9



**LUCA E PAOLO** Averli chiamati è una delle idee migliori avute da chi ha pensato questo festival. Personaggi così sono la manna per chi scrive la televisione: sanno presentare, cantare, recitare, fanno ridere e  hanno portato una sana satira pungente, vera e senza alcuna reverenza al Festival. PROVA DI MATURITA'. Voto: 8

**GIANNI MORANDI** Se il festival ha ottenuto questi risultati il merito è anche suo. In giro di gente che abbia la sua credibilità trasversale ce n'é poca. E se Franco Battiato e Roberto Vecchioni sono venuti al festival è perché sono amici suoi. Non è un conduttore e si è visto anche qui, ma è stato un ottimo capitano e il suo motto "Stiamo Uniti" è ormai un tormrntone ma anche un augurio per il nostro Paese. UNO DI NOI. Voto: 7

**BELEN **Peccato per la croce di Corona che si porta dietro, perchè ha dimostrato oltre ad essere molto bella sa di saper far anche qualcosa. Sa ballicchiare, canticchiare, a volte sa anche essere non scontata. PROMOSSA. Voto : 6

**ELISABETTA CANALIS** Conferma di non saper far nulla. Imbarazzante quando intervista Robert De Niro. Se resta negli Stati Uniti non ne sentiremo la mancanza. INSULSA Voto: 5

**CANZONI** Ad eccezione della canzone di Vecchioni, di quella di Modà e di quella vincitrice tra i Giovani (a proposito bravissimo Raphael Gualazzi speriamo che non sia solo una meteora) livello bassissimo. Sono sicuro che in giro c'è di meglio. DESERTO Voto : 4

**TELEVOTO** Chi sia sta giuria demoscopica ancora non si capisce, sembrano più degli Ultras. Il sistema del televoto è sempre più complicato. Che sia tutto un pò già scritto lo sapevamo già, ma addirittura proclamarlo in conferenza stampa penso sia un pò troppo. IMBARAZZANTE Voto : 3
