---
author: thesave
comments: true
date: 2012-12-31 14:20:57+00:00
layout: post
link: http://www.atomodelmale.it/2012/12/31/larte-di-impaginare-come-formattare-un-testo-per-i-vostri-lettori/
slug: larte-di-impaginare-come-formattare-un-testo-per-i-vostri-lettori
title: L'arte di impaginare. Come formattare un testo per i vostri lettori.
wordpress_id: 12570
categories:
- Scrittura
tags:
- Post
- Web
---

<blockquote>Impaginazione! Chi era costei?</blockquote>




## L'Arte di Farsi Leggere


![tipografia](http://www.atomodelmale.it/wp-content/uploads/2012/12/tipografia-300x268.jpg)Se blogging ed editoria personalizzata sono un fenomeno del lustro appena trascorso, teoria e pratica di presentazione dei contenuti al lettore -- in una parola, l'impaginazione -- sono vecchie tanto quanto la scrittura stessa che, ripercorrendo i secoli, è passata dalla scrittura amanuense ai caratteri mobili fino alla composizione elettronica e, per tornare a noi, all'editoria digitale che oggi troviamo in siti e blog.

Fatto interessante è che, pur cambiando supporto e metodo di rappresentazione dei caratteri, le regole di base del buon _impaginatore _rimangono le stesse, che si tratti di un articolo di giornale, di una ricetta di cucina o di un libro di divulgazione scientifica.

Vediamo alcune dei principali accorgimenti per una buona composizione del testo. Non ci esimerà dallo scrivere un testo scorrevole e "correggiusto", ma almeno renderà l'esperienza dei nostri lettori più piacevole.




### La struttura


![paragrafi](http://www.atomodelmale.it/wp-content/uploads/2012/12/paragrafi-241x300.jpg)La base per qualsiasi impaginazione è la definizione di una struttura appropriata al contenuto.

Lo spazio tra le righe o meglio, tra i paragrafi, è la soluzione per colmare il vuoto espressivo tra scrittura e comunicazione verbale che, al contrario della prima, può avvalersi del dinamismo dettato dall'incedere dell'oratore. Il testo è il vostro spartito e gli spazi tra le righe sono il mezzo attraverso cui rappresentare argomentazioni, pause e cambi di soggetto.

Unite le frasi che riguardano lo stesso argomento. Create paragrafi internamente consistenti e usate lo spazio di una riga vuota per distinguere gli uni dagli altri.

Non ammassate il testo, se volete inserire più contenuti nella stessa pagina manteneteli a debita distanza l'uno dall'altro. L'impaginazione degli articoli di giornale ne sono un buon esempio.


### Distanza tra le righe


Altro fattore lasciato "al caso" è l'altezza delle righe o meglio, la distanza tra due righe successive.

Anche in questo caso la regola di base è usare uno spazio uguale a 1 volta e mezzo quella dei caratteri -- o il 150% dell'altezza verticale del carattere, in percentuale. Anche in questo caso si tratta di definire la densità del testo per facilitare la lettura e la "navigazione" del testo da parte del lettore. Linee troppo distanti tra loro "rompono" la struttura dei paragrafi e rendono difficile interpretarne il contenuto. Allo stesso modo, linee troppo dense affaticano l'occhio che cerca di focalizzare una sola linea per volta.


### Lunghezza delle righe


![line density](http://www.atomodelmale.it/wp-content/uploads/2012/12/line-density-300x87.jpg)La lunghezza delle righe di un testo passa spesso in secondo piano rispetto a design e utilizzo di spazi, ma è dimostrato che un numero appropriato di caratteri per riga faciliti la lettura dei paragrafi mentre un numero troppo alto o basso distoglie l'attenzione del lettore dal contenuto per cercare di decifrarne il contenitore.

Esistono[ regole matematiche](http://www.pearsonified.com/2012/01/characters-per-line.php) che relazionano larghezza e densità dei caratteri per riga. Corbellerie algebriche a parte, possiamo avvalerci di una regoletta spannometrica che stima la densità di caratteri per riga tra i 50 e gli 80. Tutto il resto è prova.


## Una guida interattiva


[![interactive guide typography](http://www.atomodelmale.it/wp-content/uploads/2012/12/interactive-guide-typography-266x300.png)](http://www.kaikkonendesign.fi/typography/)Quelle sopra riportate sono solo alcune delle regole per una buona impaginazione, ma più delle regola è tramite l'esperienza diretta che si possono fare proprie queste tecniche. A tal uopo Tommi Kaikkonen, studente presso la Aalto School of Business di Helsinki e sviluppatore web per passione, ha creato [una guida interattiva](http://www.kaikkonendesign.fi/typography/) alla formattazione tipografica che tramite brevi spiegazioni ed esempi interattivi permette al lettore di giocare con spazi, dimensioni, densità, etc.

E' il caso di dirlo: Buona Lettura!
