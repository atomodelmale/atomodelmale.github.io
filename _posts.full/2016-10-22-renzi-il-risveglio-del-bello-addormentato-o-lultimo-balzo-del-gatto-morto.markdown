---
author: Radio Rebelde
comments: true
date: 2016-10-22 19:31:09+00:00
layout: post
link: http://www.atomodelmale.it/2016/10/22/renzi-il-risveglio-del-bello-addormentato-o-lultimo-balzo-del-gatto-morto/
slug: renzi-il-risveglio-del-bello-addormentato-o-lultimo-balzo-del-gatto-morto
title: Renzi. Il risveglio del "bello" addormentato o  l'ultimo balzo del gatto morto?
wordpress_id: 17243
categories:
- Politica
tags:
- Renzi
- Russia
- Sanzioni
---

[![sanzioni-incontro-renzi-putin](http://www.atomodelmale.it/wp-content/uploads/2016/10/sanzioni-incontro-renzi-putin-300x150.jpg)](http://www.atomodelmale.it/2016/10/22/renzi-il-risveglio-del-bello-addormentato-o-lultimo-balzo-del-gatto-morto/sanzioni-incontro-renzi-putin/)Se il referendum porterà **Renzi** e il suo Governo ai titoli di coda lo scopriremo tra poche settimane, ma è sotto gli occhi di tutti che le ultime cartucce sparate sono quasi fuochi d'artificio.

Il premier è partito con l'**aumento delle pensioni**, poi il viaggio negli **Usa** con l'"incoronazione" da parte di Obama, per poi fare la voce grossa contro l'**Unesco** fino a ieri sera quando è riuscito a bloccare le sanzioni alla **Russia** chieste da Germania, Francia e Gran Bretagna.

Proprio quello che è successo ieri sera ha quasi dell'incredibile, se pensiamo al Renzi che faceva tutti i compiti che gli ordinava l'Europa. Un pazzo? No, un furbo.

Renzi ha fatto i suoi calcoli: Obama è ormai un ex Presidente, quindi anche se la Casa Bianca si arrabbierà ci sarà tempo per recuperare; l'Unione europea è debole, Merkel e Hollande sono politicamente deboli e senza l'Italia, dopo la Brexit, non possono andare da nessuna parte; la Commissione europea mette i bastoni tra le ruote alla manovra finanziaria italiana e Renzi risponde mettendo il veto sul dossier russo.



E i consensi? Non possono che aumentare. Riavvicinarsi alla Russia significa strizzare l'occhiolino a quel tessuto economico che negli ultimi due anni ha avuto massicce perdite di fatturato dopo l'applicazione delle sanzioni a Mosca e poi non c'è niente di più propagandistico oggi che opporsi all'Unione Europea e alla Nato.

Se i referendum portano questi risultati, una consultazione al mese non sarebbe male.
