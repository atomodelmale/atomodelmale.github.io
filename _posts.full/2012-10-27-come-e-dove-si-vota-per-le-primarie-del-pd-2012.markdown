---
author: Radio Rebelde
comments: true
date: 2012-10-27 10:59:06+00:00
layout: post
link: http://www.atomodelmale.it/2012/10/27/come-e-dove-si-vota-per-le-primarie-del-pd-2012/
slug: come-e-dove-si-vota-per-le-primarie-del-pd-2012
title: Come e dove si vota per le Primarie del Pd 2012
wordpress_id: 12194
categories:
- Politica
tags:
- '2012'
- PD
- Primarie
- Regolamento
---



![](http://www.atomodelmale.it/wp-content/uploads/2012/11/primarie-pd-2012-300x187.jpg)Si avvicinano le elezioni per eleggere il candidato premier del centrosinistra, ecco alcune indicazioni utili per poter votare alle primarie.

**Quando si vota?**

Le Primarie si svolgeranno il** 25 novembre** dalle** 8 alle 20**. Se nessun candidato ottiene il 50% più uno delle preferenze, il **2 dicembre**, sempre dalle 8 alle 20, si terrà il ballottaggio tra i due più votati.

**Chi Può votare?**

Tutti gli elettori **over 18** al 25 novembre che sottoscrivono il pubblico Appello di sostegno della Coalizione di centro sinistra **_«Italia Bene Comune»_** e dichiarano di riconoscersi nella sua Carta d’intenti; i cittadini dell’Unione europea residenti in Italia e i cittadini di altri Paesi in possesso di regolare permesso di soggiorno e di carta di identità.

Chi vota deve registrarsi e munirsi del certificato di elettore della coalizione di centrosinistra "Italia Bene Comune". Per farlo bisogna sottoscrivere un appello pubblico per l'affermazione elettorale della coalizione (Pd, Sel e Psi) e iscriversi all'albo dei suoi elettori. Inoltre i partecipanti devono versare un contributo di **almeno due euro**. Al momento del voto, bisognerà presentare anche la tessera elettorale e la carta d'identità.


Sarà possibile registrarsi dal 4 novembre fino al 25 compreso, nell'ufficio elettorale indicato da ogni coordinamento provinciale. Ci si può pre-registrare sul sito web delle primarie. L'elettore dovrà inserire i propri dati, stampare la ricevuta e poi recarsi all'ufficio per ritirare il certificato, entro il 25 novembre.

**Come si vota.**

Per essere ammessi al voto occorre esibire al seggio un **documento d'identità**, l**a tessera elettorale** e il proprio **certificato di elettore della coalizione di centrosinistra "Italia Bene Comune"**, rilasciato all'atto della sottoscrizione dell'appello pubblico e quindi della registrazione all'albo degli elettori.

Ogni elettore può votare **solo nel seggio che include la propria sezione elettorale** esprimendo un'unica preferenza in corrispondenza del candidato prescelto. Il voto si esprime tracciando un segno sul rettangolo entro il quale è scritto il nome del candidato prescelto.**Il Ballottaggio.**

Qualora nessuno dei candidati abbia raggiunto il cinquanta per cento più uno dei voti validi, viene fissato per il 2 dicembre 2012 il ballottaggio fra i due candidati più votati al primo turno. In caso di parità di voti fra il secondo ed il terzo candidato si procede come da legge elettorale per le Province e i Comuni.

Potranno parteciparvi anche coloro che dichiarino di essersi trovati, per cause indipendenti dalla loro volontà, nell’impossibilità di registrarsi all’Albo degli elettori entro il 25 novembre, e che, tra il 27 novembre e l’1 dicembre si iscrivano all’Albo degli elettori. Al secondo turno è proclamato eletto il candidato che ha ottenuto il maggior numero dei voti validamente espressi.
