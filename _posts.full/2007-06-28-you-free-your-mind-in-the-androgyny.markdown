---
author: thesave
comments: true
date: 2007-06-28 10:54:17+00:00
layout: post
link: http://www.atomodelmale.it/2007/06/28/you-free-your-mind-in-the-androgyny/
slug: you-free-your-mind-in-the-androgyny
title: You free your mind in the androgyny
wordpress_id: 785
categories:
- Blog
- Salute
tags:
- Androginia
- Cura
- Emo
- Metrosessuali
- Moda
- Nouveau
- Style
---

Non so se avete mai sentito parlare dei **metrosessuali **(o forse è meglio parlare dello stile metrosessuale, composto delle parole metropolitano e eterosessuale)**,** anzi, sinceramente neanch'io avevo mai considerato la cosa come un fenomeno di costume vero a proprio, ma devo ricredermi, gli esempi, sopratutto sulle nuove generazioni sono tanti e anche molti amici della mia età ne sono un esempio.




<!-- more -->

Non vorrei apparire come un bigotto conservatore, per me ognuno può vestirsi e comportarti come piace e pare, però è un po' di tempo che mi frulla in mente l'idea di scrivere un articolo del genere.

Ne parlavo un po' di tempo fa anche con dei miei cugini/e e anche loro mi hanno riferito che se ci si mette davanti ad un** centro cosmetico** o si va a fare un giro per negozi si nota che oltre alle ragazze/donne si può notare un afflusso non indiscreto di ragazzi (e pochi adulti) **curatissimi,** **abbronzati** (100% lampada UVA) e talmente **depilati** da far invidia a Claudia Shiffer.

Mi sono detto, "sono mode": depilarsi, pettinarsi col ciuffetto "emo", andare in giro per negozi a compare il vestitione da 500€ per far vedere che sia hanno soldi e gusto (ahahahahaha), è tutta una** moda passeggera**.
Poi ci ho pensato un attimo e mi sono accorto che come moda sembra aver preso veramente piede, anche ragazzini di 16-17 anni affollano **palestre,** **solarium, centri estetici** e **boutique** delle grandi città, senza distinzione tra neri, bianchi, blu o rossi.

Di certo dietro a questo "**style nouveau**" dell'uomo moderno è stato "concimato" ben bene dal bombardamento mediatico e dai modelli di "figo" che si stanno affermando da 10 anni a questa parte (primi tra tutti i componenti delle boy-band anni '90).

L'industria cosmetica e della moda (mai viste le pubblicità di Dolce&Gabbana, Moschino e Calvin Klein sui giornali?) di certo è ben contenta di ingrossare il proprio fatturato allargando lo spettro dei prodotti una volta riservati principalmente alla cura ed all'aspetto del corpo femminile a quello degli uomini.

Che sia solo un ritorno al narcisismo decadente di fine ottocento riveduto e corretto in chiave globalizzata ?

Mah... secondo voi  "l'omo ha da puzzà", come dicono a Roma, o siete più inclini allo "style nouveau" dell'uomo del domani?[](http://atomodelmale.forumfree.net/?t=18098943)
