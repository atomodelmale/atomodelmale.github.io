---
author: Il Gorgonauta
comments: true
date: 2011-08-09 07:00:24+00:00
layout: post
link: http://www.atomodelmale.it/2011/08/09/prime-visioni-tutte-le-uscite-al-cinema-del-mese-di-agosto-2011/
slug: prime-visioni-tutte-le-uscite-al-cinema-del-mese-di-agosto-2011
title: Prime visioni, tutte le uscite al cinema del mese di agosto 2011.
wordpress_id: 10064
categories:
- Cinema
- Intrattenimento
- Prime Visioni
---

[![](http://www.atomodelmale.it/wp-content/uploads/2011/08/come-ammazzare-il-capo-e-vivere-felici-300x225.jpg)](http://www.atomodelmale.it/wp-content/uploads/2011/08/come-ammazzare-il-capo-e-vivere-felici.jpg)Nick, Kurt e Dale hanno una cosa in comune: un capo odioso e atroce. I 3 amici progettano quindi un piano apparentemente infallibile per liberarsi una volta per tutte dei loro capi. Riusciranno nel loro intento? La pellicola intitolata **_Come ammazzare il capo... e vivere felici _**uscirà il prossimo 17 agosto.

Il 24 invece ecco tornare sul grande schermo l'irresistibile panda Pò in **_Kung Fu Panda 2._** Il nostro eroe, diventato il nuovo guerriero dragone in seguito agli eventi della prima pellicola, protegge ora la Valle della Pace aiutato dai Cinque Cicloni. Ma un nuovo pericolo minaccia la tranquillità della valle. Trattasi del crudele Lord Shen, un pavone che vuole utilizzare un'arma inarrestabile per conquistare la Cina e cancellare lo stesso kung fu. Toccherà quindi a Po ed ai suoi amici sventare la nuova minaccia che si profila all'orizzonte.

Per chi ama invece la saga di Final Destination eccoci giunti al quinto capitolo. In **_Final Destination 5_** un nuovo gruppo di sventurati/fortunati ragazzi sfugge da morte certa, in questo caso il crollo di un ponte. Ma come ci hanno insegnato i precedenti episodi la morte non è certo disposta a rinunciare alle loro vite. Uscita prevista venerdì 26 agosto.



Stesso week end ma occhio al proprio vicino di casa : potrebbe trattarsi di un vampiro. Questo è proprio quello che accade in**_ Fright Night - Il Vampiro della Porta Accanto_**. La vita del giovane studente Charlie viene infatti stravolta dall'arrivo di un nuovo vicino di casa, Jerry, tanto simpatico quanto inquietante. Una  serie di misteriose sparizioni convincono il ragazzo che Jerry sia nient'altro che uno spietato vampiro, pronto a difendere il suo segreto ad ogni costo.


In conclusione, come tradizione, l'elenco completo delle uscite


**5 agosto**. In the Market / L'arte di cavarsela / Diario di una schiappa 2: la legge dei più grandi / Tekken.

**12 agosto**. Grease / I pinguini di Mr. Popper / Almeno tu nell’universo / Hanna.

**17 agosto**. Come ammazzare il capo... e vivere felici / Horror Movie.

**18 agosto**. Conan the Barbarian.

**19 agosto**. Le amiche della sposa.

**24 agosto**. Professione assassino / Kung Fu Panda 2 / Cocapop.

**26 Agosto**. Singolarita’ di una ragazza bionda / Student Services / Come trovare nel modo giusto l'uomo sbagliato / Detective Dee e il mistero della fiamma fantasma / This is England / Pink Subaru / Final Destination 5 / Fright Night - Il Vampiro della Porta Accanto / Professione assassino / Le regole della truffa.
