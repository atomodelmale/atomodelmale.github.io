---
author: Radio Rebelde
comments: true
date: 2015-09-30 14:14:14+00:00
layout: post
link: http://www.atomodelmale.it/2015/09/30/il-22-ottobre-arriva-netflix-cose-quanto-costa/
slug: il-22-ottobre-arriva-netflix-cose-quanto-costa
title: Il 22 Ottobre arriva Netflix. Cos'è? Quanto costa?
wordpress_id: 16108
categories:
- Internet
- Intrattenimento
- Serie e Programmi TV
tags:
- Costi
- Italia
- Netflix
- Tv
---

[![download](http://www.atomodelmale.it/wp-content/uploads/2015/09/download.jpg)](http://www.atomodelmale.it/2015/09/30/il-22-ottobre-arriva-netflix-cose-quanto-costa/download-8/)Lo sbarco in Italia di **Netflix**, la rete di internet tv, è fissato per il prossimo **22 ottobre.**

Gli abbonamenti partiranno da **7,99 euro** al mese fino ad arrivare a 11,99 per la visione in Ultra HD 4K, il primo mese sara' gratis per tutti i nuovi abbonati e si potrà disdire in qualsiasi momento.

Netflix e' la piu' grande rete di Internet TV del mondo, con oltre 65 milioni di abbonati in piu' di 50 paesi, che ogni giorno guardano piu' di 100 milioni di ore di programmi; è diventato celebre oltreoceano soprattutto grazie alle serie Tv di grande successo come **House of Cards**, ma il catalogo del servizio comprende anche film e documentari.

È la tv on demand: nessun canale, nessuna pubblicità, un servizio di assistenza per il cliente attivo 24 ore su 24 senza alcun costo.



_**Cosa serve?**_
Da un punto di vista hardware, Netflix ha bisogno di due soli componenti per funzionare: una **smart tv** ( oppure una console giochi come Xbox, Playstation 3, Nintendo Wii, piuttosto che uno smartphone o un tablet) e una connessione di Rete ad alta velocità.

Su quest’ultimo punto occorre fare una precisazione: la banda minima richiesta da Netflix è di **0,5 Megabit al secondo**, ma per vedere un film in alta definizione il servizio raccomanda una velocità nell’ordine dei 5 Mbps, che diventano 25 nel caso di film in Ultra HD.

Bisogna ricordare che quello di Netflix non è il primo sistema di streaming televisivo a fare il suo ingresso in Italia, esistono già servizi come TimVision, SkyOnline, Mediaset Infinity; bisognerà vedere se il suo arrivo darà il via al boom della tv via internet anche nel nostro paese.
