---
author: Il Gorgonauta
comments: true
date: 2009-04-01 14:33:30+00:00
layout: post
link: http://www.atomodelmale.it/2009/04/01/piano-casa-accordo-governo-regioni-cosa-si-potra-fare/
slug: piano-casa-accordo-governo-regioni-cosa-si-potra-fare
title: Piano casa, accordo Governo-Regioni. Cosa si potrà fare.
wordpress_id: 4443
categories:
- Governo
- Italia
- Legge
- Notizie
tags:
- Casa
- Decreto
- Regione
---

[![](http://www.atomodelmale.it/wp-content/uploads/2009/04/piano-casa-300x225.jpg)](http://www.atomodelmale.it/wp-content/uploads/2009/04/piano-casa.jpg)Il contestato **_Piano Casa _**entro breve potrebbe vedere la luce. Il **governo **infatti è riuscito a raggiungere un accordo con le** regioni** al temine della conferenza unificata. Mentre il primo varerà probabilmente entro una decina di giorni un decreto legge con contenuto limitato (alla **semplificazione amministrativa** e all’incremento delle risorse pubbliche per l’incentivazione degli affitti agevolati) le seconde dovranno, entro 90 giorni dal decreto, emanare le  relative norme per dare attuazione al piano a livello regionale (le leggi regionali per l'edilizia varranno per 18 mesi). In caso contrario verranno sostituite dal Governo.

Cosa sarà consentito?

Le** abitazioni residenziali** uni e bifamiliari potranno ampliare la loro volumetria del 20%, in ogni caso il massimo consentito è di 200 metri cubi, il quale però forse potrà essere superato da singole normative regionali.

Esclusi i centri storici, le aree protette, le abitazioni abusive e i condomini. Lo stesso Presidente della Repubblica ha ricordato d'altronde l'importanza della tutela e della salvaguardia del patrimonio culturale, artistico e paesaggistico, tutelato anche dalla nostra Costituzione. Insomma la crisi economica e il piano edilizio, ci si augura, non potranno comunque  giustificare eccessi a danno di questo bene comune.

<!-- more -->


Nel caso di** interventi di demolizione e costruzione di edifici **a destinazione residenziale la volumetria potrà essere ampliata fino al 35% ma solo a condizione che gli stessi avranno finalità di miglioramento della qualità architettonica, dell’efficienza energetica ed utilizzo di fonti energetiche rinnovabili.

Nell'accordo è poi previsto l'impegno di introdurre procedure semplificate e saranno le regioni a  farlo con norme specifiche aventi ad oggetto, ad esempio, la definizione di termini certi per il rilascio di autorizzazioni e permessi. Infine il governo si impegna a discutere con regioni ed enti locali un nuovo piano per la creazione di nuovi insediamenti urbanistici a favore delle famiglie o delle particolari categorie che si trovano nella condizione di più alto disagio sociale.



