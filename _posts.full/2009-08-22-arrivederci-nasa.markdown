---
author: Il Gorgonauta
comments: true
date: 2009-08-22 14:18:20+00:00
layout: post
link: http://www.atomodelmale.it/2009/08/22/arrivederci-nasa/
slug: arrivederci-nasa
title: Arrivederci NASA.
wordpress_id: 5398
categories:
- Crisi
- Ricerca scientifica
- Terra
tags:
- Fondi
- Luna
- NASA
- Usa
---

C'era una volta..la **Nasa**.![NASA](http://www.atomodelmale.it/wp-content/uploads/2009/08/NASA-300x255.png)

20 luglio 1969. Primo Uomo sulla Luna.

4 luglio 1997. Primo rover su Marte.

2009... la Nasa chiude per mancanza di finanziamenti.

Arrivederci al ritorno dell'uomo sulla **Luna**, arrivederci al primo essere umano su Marte. Ci pensino i russi, gli indiani o i cinesi, gli americani infatti chiudono i battenti. Oggi, nel villaggio globale post guerra fredda della crisi finanziaria i mega finanziamenti all'ente spaziale americano per battere gli storici rivali russi non ci sono più. E i fondi destinati alla ricerca e all'esplorazione spaziale finiscono in spese militari e sanitarie. D'altronde è troppo costoso mandare uomini nelle spazio, e anzi, questo non interessa più a nessuno.

Addio** Shuttle** dopo una lunga carriera macchiata da 2 terribili tragedie. Dal 2010 ci sarà l'agognata pensione e gli astronauti americani rimarranno a terra. Tuttavia gli stessi potranno pur sempre chiedere un passaggio ai loro colleghi  russi o cinesi. Questo almeno fino al 2014 quando i nuovi veicoli spaziali del programma Constellation, dovrebbero entrare in servizio. Alla modica cifra di 81 miliardi di dollari non ancora inseriti in alcun bilancio.

<!-- more -->


E la **Stazione Spaziale Internazionale**? E' da chiudere, almeno secondo gli statunitensi, uno spreco di denari, tempo e tecnologie. Aperta nel 2010, chiusa nel 2016. Sei anni di vita e la comunità spaziale dell'intero globo che si batte per la sua sopravvivenza, almeno fino al 2020. 10 anni, 10 miliardi di dollari per anno di servizio.

Sprechi e fallimenti, tagli al personale, mancanza di fondi. Con un misero bilancio di 17 miliardi di dollari e senza un deciso cambiamento in termini di interesse e finanziamenti la Nasa non avrà più alcun futuro.

E così in tempi di crisi può capitare anche che l'universo attorno a noi ci appaia più lontano e l'uomo scopra di avere a disposizione ancora a lungo solo questo piccolo pianeta popolato da miseri individui.
