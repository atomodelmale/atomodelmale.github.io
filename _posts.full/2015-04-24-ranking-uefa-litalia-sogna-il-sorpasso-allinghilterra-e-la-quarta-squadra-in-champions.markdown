---
author: Radio Rebelde
comments: true
date: 2015-04-24 15:09:15+00:00
layout: post
link: http://www.atomodelmale.it/2015/04/24/ranking-uefa-litalia-sogna-il-sorpasso-allinghilterra-e-la-quarta-squadra-in-champions/
slug: ranking-uefa-litalia-sogna-il-sorpasso-allinghilterra-e-la-quarta-squadra-in-champions
title: Ranking Uefa. L'Italia sogna il sorpasso all'Inghilterra e la quarta squadra
  in Champions
wordpress_id: 15613
categories:
- Calcio
tags:
- Inghilterra
- Ranking
- Uefa
---

![uefa](http://www.atomodelmale.it/wp-content/uploads/2015/04/uefa-300x169.jpg)Il calcio italiano è tornato ad essere grande in Europa?

Troppo presto per dirlo, sicuramente si chiude col trionfo del Bel Paese questa tre giorni europea delle italiane, tra Champions League ed Europa League.

Avanzano alle semifinali continentali **Juventus**, **Napoli** e **Fiorentina**, ma tutta la Serie A fa un balzo in avanti nel **Ranking UEFA, **avvicinandosi a Bundesliga e sopratutto Premier League.

L’Italia ha totalizzato nel corso di questa stagione continentale _18,17 punt_i. Trattasi di una quota record in termini di Ranking UEFA, in quanto, in passato, l’Italia non aveva mai raggiunto questa quota in una singola annata.

L'Italia ha quasi lo stesso numero di punti della Spagna, prima in classifica (18,166 contro 18,357) facendo nettamente meglio di Inghilterra (13,571) e Germania (15,571). E con ancora tre squadre in lizza nelle Coppe (contro nessuna inglese ed una tedesca) puo' incrementare il proprio punteggio.



Il prossimo anno il ranking Uefa elimina la stagione 2010-11 che per noi era stata disastrosa: si riparte quindi con la Spagna nettamente al comando e l'**Italia** al quarto posto ma con **-3,9** dall'Inghilterra e -**5,2** dalla Germania. Distanze che sono ancora accorciabili fra semifinali e finali. Il sogno è di tornare ad avere la quarta italiana in Champions dalla stagione 2017-'18.

A dire il vero già il prossimo anno potremmo avere quattro formazioni in Coppa Campioni: oltre alle prime tre del campionato (Juve e probabilmente le due romane) potrebbero qualificarsi ai playoff di Champions anche Napoli o Fiorentina se vincessero l**'Europa League**.
