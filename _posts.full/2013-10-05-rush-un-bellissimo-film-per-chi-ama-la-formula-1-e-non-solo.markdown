---
author: Radio Rebelde
comments: true
date: 2013-10-05 11:13:49+00:00
layout: post
link: http://www.atomodelmale.it/2013/10/05/rush-un-bellissimo-film-per-chi-ama-la-formula-1-e-non-solo/
slug: rush-un-bellissimo-film-per-chi-ama-la-formula-1-e-non-solo
title: Rush. Un bellissimo film per chi ama la Formula 1 e non solo
wordpress_id: 13888
categories:
- Cinema
- Sport
tags:
- Formula 1
- James Hunt
- Niki Lauda
- Rush
---

![Rush-nuovo-trailer-e-locandine-per-il-film-di-Ron-Howard-sulla-Formula-1](http://www.atomodelmale.it/wp-content/uploads/2013/10/Rush-nuovo-trailer-e-locandine-per-il-film-di-Ron-Howard-sulla-Formula-1-300x175.jpg)Era da tanto tempo che non uscivo dal cinema completamente soddisfatto.

Con** Rush,** _**Ron Howard**_ mette in scena probabilmente il miglior film mai girato sulla Formula 1.

Siamo nella seconda metà degli anni 70, nei circuiti di Formula 1 va in scena il duello tra il perfezionista **Niki Lauda** (_Daniel Brühl_) e il playboy **James Hunt** (_Chris Hemsworth_).

La loro rivalità raggiunge il culmine nella stagione 1976, quando tra mille rischi e pericoli, Hunt tenta di strappare con la McLaren la corona di campione del mondo a Lauda, a sua volta alla ricerca del bis iridato con la Ferrari. Neanche il catastrofico incidente avvenuto al** Nürburgring** Nordschleife durante il Gran Premio di Germania, in cui Niki rischia di perdere la vita, riesce a fermare questa accesa sfida, che ha il suo epilogo nell'ultima prova del campionato, il Gran Premio del Giappone a **Fuji**, sotto una pioggia battente.



Bravissimi gli attori. Se non stupisce più la prova da Oscar di Daniel Bruhl, il cui talento si era rivelato nel bellissimo _Goodbye Lenin_ e in _Bastardi senza gloria_; una piacevole scoperta è invece la qualità di attore dell’australiano Chris Hemsworth che ricordavamo più che altro per saper roteare martelli giganti svestito da dio vichingo in _Thor_ e _the Avengers_.

Il mondo dell'automobilismo è la cornice entro la quale si incontrano e scontrano due personalità diametralmente opposte, due modi inconciliabili di rapportarsi non solo al mondo delle corse ma alla vita stessa, dove l'invidia cela un sincero e forte rispetto nell'alter ego.

Senza neppure spendere troppi soldi (circa 38 milioni di dollari), la rievocazione d’epoca è vivida e le scene delle corse sono pittoresche, con gli effetti delle camera car che rendono immagini molto mosse per replicare le vibrazioni a bordo delle vetture.
