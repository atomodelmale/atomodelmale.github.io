---
author: Il Gorgonauta
comments: true
date: 2015-12-26 15:29:46+00:00
layout: post
link: http://www.atomodelmale.it/2015/12/26/terra-allarme-globale-per-il-clima/
slug: terra-allarme-globale-per-il-clima
title: Terra, allarme globale per il clima
wordpress_id: 16322
categories:
- Ambiente
- Inquinamento
tags:
- meteo
---

[![Smog-Pechino](http://www.atomodelmale.it/wp-content/uploads/2013/01/Smog-Pechino-300x168.jpg)](http://www.atomodelmale.it/wp-content/uploads/2013/01/Smog-Pechino.jpg)Inquinamento e temperature troppe alte scatenano un allarme clima a livello mondiale.

A New York, ad esempio, si registra una temperatura di venti gradi, assai insolita per il periodo, mentre in Finlandia, al posto della neve, i finlandesi si devono accontentare della pioggia. A casa di Babbo Natale, infatti, la colonnina di mercurio segna "appena" un grado. Nei prossimi giorni la situazione dovrebbe tornare alla normalità: è previsto l'arrivo di aria artica che farà precipitare il termometro sotto zero.


In Australia si è festeggiato Natale dandosi al surf e combattendo gli incendi. Non va meglio in Cina dove lo smog paralizza il traffico aereo. Oltre 200 i volo cancellati negli aeroporti di Pechino.

Anche l'Italia sta registrando il suo dicembre anomalo. Scarse precipitazioni e smog causano disagi, problemi e inquinamento alle stelle.

Se nelle montagne scarseggia la neve, nelle grandi città la mancanza di precipitazioni fa volare i livelli di inquinamento. Tanto che Milano bloccherà, per tre giorni, le auto mentre Roma fermerà i veicoli con il sistema delle targhe alterne per due giorni (lunedì 28 circoleranno le pari mentre martedì 29 le dispari).

La situazione dovrebbe migliorare dal 2016. Dal 2 gennaio infatti sono previste piogge e, più in generale, un periodo di maggiore instabilità almeno fino alla Befana.
